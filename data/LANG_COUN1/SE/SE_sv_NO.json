{
    "Norge i täten – men Danmark har greppet": "Danmark är den nordiska golfnation som drar fram bredast på herrsidan. Bröderna Nicolai och Rasmus Höjgaard går i spetsen för en ny dansk generation – som tar för sig.\n\nDe tre senaste säsongerna har danska herrar tagit nio segrar på DP World Tour medan Norge och Finland tagit två. Sveriges herrar har en (plus den som Linn Grant så suveränt spelade hem i Scandinavian Mixed i somras).\n\nMen hur ser det ut om vi kollar på världsrankingen.\n\nNorge står för den nordiska spetsen i världstoppen. Viktor Hovland är Nordens överlägset bäste herrspelare.\n\nNorrmannen, som lär vara given i nästa års Ryder Cup-lag, är rankad elva i världen och just nu den ende nordiska spelare som är innanför topp 50. Faktum är att endast två nordiska herrspelare är rankade topp 100 – och en av dem är svensk, Alexander Norén (56).\n\n\n\nSverige har 15 spelare topp 500, Danmark 14, Norge har tre, Finland fyra, Island ingen.\n\nSkillnaden, om man ser framåt, är att Danmarks tre högst rankade är tvillingarna Höjgaard och Marcus Helligkilde som alla är unga och på väg upp. Sveriges tre högst rankade är Norén, Alexander Björk och Henrik Stenson som väl alla kan anses ha passerat sina toppar. Vad kan Vincent Norrman göra nu när han klivit in på PGA Tour?\n\n\n\nDe tio högst rankade nordiska spelarna:\n\n11) Viktor Hovland, Norge\n\n56) Alexander Norén, Sverige\n\n109) Nicolai Höjgaard, Danmark\n\n130) Rasmus Höjgaard, Danmark\n\n138) Marcus Helligkilde, Danmark\n\n148) Torbjörn Olesen, Danmark\n\n170) Alexander Björk, Sverige\n\n177) Henrik Stenson, Sverige\n\n192) Kalle Samooja, Finland\n\n210) Sebastian Söderberg, Sverige\n\n\n\nNordiska segrare de tre senaste åren på DP World Tour:\n\n2020: Tre danska vinster (Rasmus Höjgaard två, Joachim B Hansen) och en finsk (Sami Välimäki).\n\n2021: Fyra danska vinster (Rasmus Höjgaard, Nicolai Höjgaard, Joachim B Hansen och Jeff Winther), en svensk (Kristoffer Broberg) och en norsk (Viktor Hovland).\n\n2022: Två danska vinster (Nicolai Höjgaard och Torbjörn Olesen), en svensk (Linn Grant), en norsk (Viktor Hovland) och en finsk (Kalle Samooja).\n\nTopp 500 på världsrankingen i de nordiska länderna:\n\nGolfskolan – se våra instruktionsfilmer:\n\nText: Bo Hansson • 2022-09-26",
    "Sverige och Norge vill intensifiera elsamarbetet i Norden": "Energi- och digitaliseringsminister Khashayar Farmanbar och Norges olje- och energiminister Terje Aasland träffades idag för att diskutera de stora utmaningarna på elmarknaden med höga och kraftigt varierande priser. De bägge statsråden diskuterade också ett intensifierat elsamarbete i form av en ”task force” för att tillsammans få ned elpriserna i Norden.\n\n- Regeringen initierar tillsammans med den norska regeringen en ”task force” för de nordiska länderna kring utveckling av marknadsmodellen. Sverige och Norge går samman för att säkra säker tillgång av el och låga priser i Norden. Vi vill hitta gemensamma lösningar på gemensamma problem, säger energi- och digitaliseringsminister Khashayar Farmanbar.\n\nUnder rådande omständigheter där hela Europa är drabbat av extremt höga priser på energi är det viktigare än någonsin att hitta lösningar och modeller som säkerställer en fungerande elmarknad som kan ge lägre elpriser för hushåll och företag och därmed ekonomisk tillväxt.\n\n- De nordiska grannländerna har haft ett kraftutbyte ända sedan 1960-talet. Med den pågående energikrisen i Europa vill vi ha ett intensifierat samarbete för att hitta bra åtgärder som säkerställer en väl fungerande energimarknad, så att vi kan återgå till en situation med tillräcklig och rimlig kraft till nytta för industrin och samhället. Det rapporteras om likviditetsutmaningar i delar av den finansiella kraftmarknaden, och de åtgärder som vidtas i Sverige och Finland kommer bidra till att främja den finansiella stabiliteten i Norden. Det är viktigt. Det finns för närvarande inte behov av åtgärder i Norge, men vi följer noga utvecklingen, säger olje- och energiminister Terje Aasland.\n\nSverige och Norge vill driva på för ett ökat elsamarbete och ska snabbt etablera en \"task force\" som skyndsamt ska undersöka vad som kan göras för att få ner de höga elpriserna. Norge och Sverige vill intensifiera det nordiska elsamarbetet och Danmark och Finland kommer att bjudas in för att delta i arbetet från start. För oss är det viktigt med ett enat Norden.\n\nArbetsgruppen kommer också att följa de pågående diskussionerna internt i EU och eventuella nya förslag till elmarknadsdesign från EU-kommissionen samt leverera sina rekommendationer så tidigt som möjligt inför de nordiska energiministrarnas möte i Oslo den 28 november.\n\nVid dagens möte i Stockholm diskuterade de två energiministrarna även ämnen som avskiljning och lagring av koldioxid samt havsbaserad vindkraft.",
    "3-2-seger mot Norge": "F18/04-landslaget besegrade Norge med 3-2 i den första matchen i trenationsturneringen i Medelpad. Matilda Nildén och Lisa Björk (2) svenska målskyttar.\n\n\n\n– Jag är stolt över insatsen. Norge har i princip samma elva som i EM-finalen i somras och vi står upp jättebra trots att vi har flera debutanter, säger förbundskapten Caroline Sjöblom efter matchen.\n\nBilden: Matilda Nildén inledde målskyttet mot Norge. (Klicka för highlights från matchen)\n\nDen första veckan i oktober spelar F18/04-landslaget första rundan i EM-kvalet i Grekland. Som förberedelser inför EM-kvalet matchar man mot Norge och Island i trenationsturneringen i Medelpad.\n\nPå fredagen stod Norge för motståndet, ett tufft sådant där ett stort antal spelare medverkade i EM-finalen i somras. Inledningsvis var det också norskorna som dominerade matchen, inte minst var man mer resoluta än svenskorna i duellspelet.\n\n– Jag tycker de är bättre i första- och andrabollar, att vinna dom, och då blir det svårt att få kontroll på bollen så det är något vi måste kolla på och förbättra, menade svenska mittfältsmotorn Emilia Pelgander efter matchen.\n\nSverige växte successivt in i matchen och fick ytterligare självförtroende när man också lyckades ta ledningen med 1-0. Lisa Björk slog en djupledsboll in bakom den norska backlinjen där Matilda Nildén var först på bollen och kunde trycka in 1-0 efter att ha vunnit närkampen mot innerbacken Helle Rindal.\n\nNorge kom tillbaka och kvitterade till 1-1 genom starka forwarden Cathinka Tandberg. Efter svenskt bolltapp på egen planhalva kunde Tandberg avancera mitt i banan fram mot straffområdesgränsen och skjuta in 1-1. Norge hade dessförinnan haft ett par farliga hörnor där man sånär hade kunnat få utdelning.\n\nDen norska glädjen varade dock inte länge. Bara ett par minuter senare svarade Sverige med en kopia på det norska målet. Emilia Pelgander vann boll på norsk planhalva och nickade fram bollen till Lisa Björk, som tog sig framåt i banan och satte ett vänsterskott lågt vid den högra stolpen.\n\nSverige hade 2-1-ledning att spela på till den andra halvleken, men ledningen försvann omedelbart. Efter ytterligare en hörna kunde Tandberg dyka upp vid den bortre stolpen och nicka in 2-2.\n\nNytt norskt momentum efter kvitteringen, men efter dryga timmen gjorde Caroline Sjöblom ett trippelbyte och Sverige fick in pigga ben och kunde åter få bättre bett i det höga presspelet.\n\nI den 73:e minuten kom också 3-2 till Sverige. Inbytta Saga Swedman vann boll högt upp i planen och spelade i sidled till Lisa Björk, som svarade för ett klassavslut när hon från en position till höger i straffområdet hittade den bortre gaveln med ett distinkt skott.\n\nJubel efter ett av Lisa Björks två mål mot Norge.\n\nNorge försökte under den tid som återstod forcera fram en ny kvittering. Elvira Björklund i det svenska målet fick göra ett par kvalificerade räddningar när norskorna tryckte på, men Sverige höll undan till en meriterande seger mot starkt motstånd.\n\n– Vi visste vad som väntade. Det blir alltid en massa närkamper, fysik och många löpmeter när man möter Norge, men vi har en kultur där alla lägger ner hårt jobb och tänder varandra. Och mål förändrar också matchbilder. Idag gjorde Matilda och Lisa mål när vi behövde det, säger Caroline Sjöblom.\n\nSverige spelar sin andra match i turneringen mot Island i Timrå på tisdag klockan 17.00. Norge och Island möts på söndag klockan 14.00, även det i Timrå.\n\n– Det är en ny grupp och det gäller att alla tar för sig från början och att vi skapar en bra grupp direkt. Och jag tycker att vi har lyckats bra hittills. Det är bara att fortsätta, säger Emilia Pelgander efter segern.\n\nSveriges startelva: 1 Elvira Björklund – 2 Liwa Nilsson, 4 Sofia Reidy, 15 Hedda Johansson, 16 Maja Landin – 14 Lisa Björk, 6 Emilia Pelgander, 10 Mercy Sabuni Söderling, 13 Hanna Stenberg – 7 Chloe Eriksson, 11 Matilda Nildén (K).\n\nErsättare: 12 Nadine Allard, 21 Amanda Aldén – 3 Emma Widesjö, 5 Jo-Anne Agbor Tataw Cronquist, 8 Nicole Ruiz Granados, 9 Cajsa Rubensson, 17 Lucia Duras, 18 Saga Swedman, 19 Louise Larsson, 20 Lisa Frisk.\n\nMatchfakta",
    "Slovenien slog Norge med 2–1 i Nations League": "Slovenien vände mot Norge – Sverige illa ute i gruppen\n\nPublicerad: 24 september Uppdaterad: 24 september\n\nNorge föll på bortaplan i Slovenien.\n\nBenjamin Sesko blev matchhjälte för slovenerna, som samtidigt såg till att göra den svenska kampen om överlevnad i den näst högsta divisionen allt svårare.\n\nErling Haaland fanns med från start när Norge fortsatte att jaga gruppseger i Nations League, och visst skulle målformen fortsätta för den 22-årige superstjärnan.\n\nNorrmännen hade flertalet chanser att ta ledningen i den första halvleken, och mittbacken Leo Østigård trodde nog att han gett Norge ledningen när han nickade bollen i nät. Målet dömdes dock bort för en förseelse, och därefter stod Sloveniens målvakt Jan Oblak för ett par svettiga räddningar som såg till att den första halvleken förblev mållös.\n\nSlovensk blunder bakom Haalands ledningsmål\n\nDen andra halvleken var bara minuter gammal när Zan Karnicnik stod för ett rejält misstag i det slovenska försvaret, ett misstag som som blev dyrbart sedan Haaland nypt till med högerfoten fram till 1–0 för Norge. Målet betydde hans sjätte mål i gruppspelet, och faktum är att alla norska mål bortsett från ett gjorts av just Haaland.\n\nSvenska mardrömmen – Slovenien vände och vann\n\nSlovenerna skulle dock replikera. Med tjugo minuter kvar av matchen dök Andraz Sporar upp på den bortre stolpen och styrde in 1–1.\n\nOch det skulle bli än värre, även för svensk del. Benjamin Sesko kickade upp bollen och drog till från långt håll, och bollen smet in i nät nere vid stolproten fram till 2–1 för Slovenien. Ett skott som inte såg otagbart ut för den norske målvakten Ørjan Nyland.\n\n– Det är helt enkelt ett hemskt målvaktsspel. Det ska absolut inte bli ett baklängesmål där. Där ser man vad som kan hända när en målvakt inte har en klubb att spela matcher i, säger norska TV2-experten Jesper Mathisen enligt Nettavisen och syftar på det faktum att Nyland för tillfället är klubblös.\n\nDen norska slutforceringen gav inget resultat, Slovenien höll undan och tog tre blytunga poäng i kampen om att undvika sistaplatsen i gruppen. Samtidigt sätter man press på Sverige som för tillfället ligger på en jumboplats i gruppen, vilket innebär att man riskerar spel i C-divisionen i Nations League nästa år.\n\nSverige och Slovenien möts i en direkt avgörande match om nedflyttning på tisdag.",
    "Dogman fortsätter växa i Norge": "Dogman kommer under hösten 2022 att öppna butik på Alti senter i Verdal. För att skapa det bästa tillbudet av både varor och tjänster till Verdals husdjursägare kommer butiken kombineras med trim & spa, rehabilitering, aktivitetsyta för hundar och ägare samt en integrerad e-handelslösning.\n\n”Vi är väldigt glada att nu kliva in i Verdal och kunna erbjuda våra lokala kunder Dogmans hela sortiment av varor och tjänster”, säger Lars Holtskog, VD för Dogman. ”Vi har drivit djurbutiker i Norge sedan 2017 och upplever ett uppdämt behov av större valfrihet hos de norska slutkunderna. Att öppna upp en Dogman butik i Verdal kommer att stärka vårt varumärke och ge oss möjlighet att utveckla vårt sortiment ytterligare, för att säkerställa att vi uppfattas som ”Bästa valet för bästa vännen”. Förutom varor kommer vi att erbjuda trim och spa, rehabilitering och ett aktivitetsområde för hundägare där man får möjlighet att träffa andra djurägare och njuta av en kaffe i vårt café.”\n\nDogman är en av Nordens ledande aktörer inom husdjurssegmentet och har i över femtio år utvecklat produkter inom kategorierna hund, katt, häst, smådjur och akvaristik. Sedan 2017 driver Dogman slutkundsförsäljning via fysiska butiker och e-handel och är idag en av de snabbaste växande aktörerna i Norden.\n\n”Trots starka siffror 2021 och de problem vi upplever med leveransstörningar och ökade kostnader, har Dogman ökat sin tillväxt kraftigt 2022. Att vår marknadsandel ökar är ett bra betyg från våra kunder som verkar värdesätta Dogmans engagemang för våra två- och fyrbenta vänner med högkvalitativa produkter till konkurrenskraftiga priser”\n\nDogmans etablering i Verdal kommer att öka attraktiviteten för Alti senter och under de närmaste åren generera mellan 6 och 8 nya arbetstilfällen.\n\nFör mer information om Dogman, besök www.dogman.no, för övriga frågor vänligen kontakta vår Daglig Leder, Lars Holtskog, lars.holtskog@dogman.no tlf +4748884191",
    "DNB höjer bolåneräntan i Norge": "Norska banken DNB höjer räntan på sina bolån och insättningar med upp till 0,5 procentenheter, enligt ett pressmeddelande.\n\n\n\nBanken hänvisar beslutet till Norges Banks höjning av styrräntan på lika många procentenheter vid det penningpolitiska mötet i förra veckan.\n\n\n\nEnligt DNB gäller de nya räntenivåerna för nya bolån och insättningar från och med imorgon, tisdagen den 27 september, och för befintliga bolån och insättningar från och med 7 november.\n\n\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Skulle passera gränsen – smet tillbaka in i Norge": "Strömstads Tidning är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "Altinget öppnar i Norge den 3 oktober": "När det norska stortinget inleder sin 167:e session den 3 oktober startar också Altinget, Norges första renodlade politiska nättidning.\n\nAltinget är därmed på god väg att nå sin vision om att bli Nordens största politiska mediehus.\n\n– Vi är redo att leverera faktabaserad politikjournalistik både till den allmänintresserade läsaren och till sakpolitiskt orienterade grupper som arbetar inom de sektorer där vi etablerar våra nischer. Själva kärnan i Altingets journalistik är att gå på djupet, så att läsarna bättre kan förstå det som händer, säger Altingets norska chefredaktör Veslemøy Østrem.\n\nFinns sedan länge i Danmark och Sverige\n\nAltinget har redan varit etablerat i Danmark i över tjugo år och i Sverige i åtta.\n\n– För Alrow Media, Altingets danska ägare, är lanseringen av den norska utgåvan av Altinget en milstolpe i drömmen om att skapa Nordens största politikbevakande mediehus, säger Christoph Nørgaard, vd för Alrow Media.\n\nAltinget har etablerat sig på Akersgata, bara ett stenkast från Stortinget, som också blir tidningens främsta fokusområde. Men tidningen kommer också att bevaka internationell politik, region- och länspolitik och följa politiska beslut som berör norska kommuner.\n\n– Det är ett nöje att kunna lansera en kvalitetsprodukt och basera verksamheten på en prenumerations- och annonsmodell. Det ger utrymme att fokusera på användarna och en bra användarupplevelse, och att slippa clickbait-titlar och sidvisningsjakt, säger Marius Zachariasen, kommersiell direktör i Altinget.\n\nFem bevakningsområden från start\n\nFrån den 3 oktober öppnar Altinget i Norge sina fem första nischer: Altinget Løvebakken, Altinget Hälsa, Altinget Klimat och Energi, Altinget Arbetsliv och Altinget EU/EES. Senare i höst lanseras även nischen Altinget Försvar och Beredskap.\n\nNorska kultur- och medieministern Anette Trettebergstuen kommer att medverka vid den högtidliga invigningen.\n\n– Vi har valt att börja med nischer där politikutvecklingen går snabbt, där mycket står på spel och där temperaturen är hög. Vi tror att vår journalistiska profil kan bidra till att dämpa polariseringen i det politiska samtalet, och ser fram emot en upplyst politisk debatt i våra spalter, säger Østrem.",
    "Norge oroar sig för elpriserna – efter svenska industrisatsningen": "En ny kraftledning till Finland väntas höja elpriserna i norra Sverige. Det här då de ganska förmånliga elpriserna i norra Sverige då kommer påverkas av elpriserna i Finland.\n\nMen det är långt ifrån det enda orosmolnet för elkunderna i norr. Samtidigt planeras flera stora industrisatsningar i norra Sverige. Och en av de största elslukarna väntas bli statliga LKAB i Kiruna som nu planerar helt elektrifiera verksamheten.\n\nDubbelt så mycket som Danmark\n\nÅr 2030 väntas LKAB behöva 20 terawattimmar per år. Och sedan ökar det gradvis. 2050 väntas de behöva hela 70 terawattimmar per år, vilket är ungefär dubbelt så mycket som hela Danmark använder i dag.\n\nFör att det ska vara möjligt gör LKAB egna energisatsningar men de hoppas också på mer vindkraft och import från grannländerna.\n\n– Vi ska komma bort från fossila bränslen i verksamheten. Så naturligtvis är vi intresserade av el från våra grannländer. All kraft kommer behövas som kan produceras, säger Stefan Savonen, energichef på LKAB till NRK Sápmi.\n\n”Påverkar priserna kraftigt”\n\nDet här gör att oron för elpriserna växer inte bara i norra Sverige – utan även i Norge. De riskerar nu få samma situation som vi i dag har i södra Sverige, där elpriserna ökar delvis på grund av exporten till övriga europeiska länder.\n\n– Självklart oroar vi oss för att det ska göra elen dyrare för oss. Vi har ju vant oss vid att använda den el som vi har använt säger Ellen Ingvild Heiberg i Tana, till NRK Sápmi.\n\nOch hon får medhåll från det norska energibolaget Alta Kraftlag.\n\n– Vi har ett gemensamt elkraftsystem med Sverige och Finland. Det här kommer att påverka priserna kraftigt uppe i norr, säger Per-Erik Ramstad, direktör på Alta Kraftlag.\n\n”Inte bara LKAB som har planer”\n\nExakt hur mycket priserna ökar går däremot inte att säga.\n\n– Industrisatsningarna innebär en press uppåt på elpriserna, men hur mycket är omöjligt att säga. Det är ju inte bara LKAB som har planer, säger Magnus Thorstensson, ansvarig råkraftmarknad på Energiföretagen.\n\nHan fortsätter:\n\n- Samtidigt kan man förvänta sig att det också kommer att ske investeringar i vindkraft och kanske även ökad överföringskapacitet med omvärlden, varför det är svårt att veta vad det blir i slutändan.",
    "Medhjälpare till attentatsmannen i Norge efterlyses internationellt": "Den norska polisen efterlyste på fredagen en man i 40-årsåldern som misstänkts för medhjälp till skjutningen på en bargata i Oslo i slutet av juni, då två personer dödades och omkring 20 skadades.\n\n– Han misstänkts för medhjälp till terrordåd, säger åklagaren Børge Enoksen på en presskonferens.",
    "Ligalandslaget matchar mot Norge": "Förbundskaptenen Dennis Sandberg samlar herrarnas ligalandslag i Kungsbacka i oktober. 16 spelare från huvudsakligen Handbollsligan kommer att möta Norges rekruttlandslag två gånger om.\n\nDet svenska seniorlandslaget möter Tyskland (Mannheim 13 oktober) och Danmark (Göteborg 16 oktober) i EHF Euro Cup när de europeiska ligorna tar landslagsuppehåll. Samtidigt kommer ligalandslaget att samlas fyra dagar i Kungsbacka och bland annat möta Norges motsvarighet i ett dubbelmöte 14 och 15 oktober.\n\n– HK Aranäs och Kungsbacka kommun har gett oss möjligheten att träna och spela matcher i Kungsbacka och det ser vi väldigt mycket fram emot. Det blir vår första samling med ligalandslaget sedan i våras, säger förbundskaptenen Dennis Sandberg.\n\nDå tg han ut en rutinerad trupp med Bundesligaspelare som Simon Jeppsson, Jonathan Edvardsson och Emil Mellegård och Norges rekruttlandslag besegrades bland annat med 33–29 i en inofficiell landskamp.\n\nDen här gången är det större fokus på spelarna i Handbollsligan, varifrån 14 av de 16 uttagna spelarna kommer.\n\n– Vi har med Alfred Jönsson från Skjern som står för rutinen i den här truppen och så ger vi Casper Liljestrand, som till vardags spelar i Polen, chansen. I övrigt är det spelare som har gjort det väldigt bra i Handbollsligan under våren och inledningen av den här säsonger. Några av dem gjorde också väldigt fina ungdomsmästerskap för Sverige i somras, som hemmaspelarna Alexander Lindén och Johan Ericsson, Kelvin Roberts (bilden) och Kasper Palmar, säger Sandberg.",
    "Kindred hotas av böter i Norge": "Totalt hotas Kindred av ett vite på närmare en halv miljard svenska kronor om bolaget inte omedelbart slutar erbjuda spel i Norge, enligt tidningen.\n\nBötesbeloppet baseras på beräkningar av vilka intäkter spelbolaget har på den norska marknaden, berättar Henrik Nordal, avdelningschef för pengaspel på Lotteritilsynet för Di.\n\n”Vitet löper på tills man slutar erbjuda sina olagliga spel, och när vi nått upp till totalt 437 miljoner kronor (motsvarande 464 miljoner svenska kronor), måste ett nytt beslut fattas för att fortsätta med vitet”, säger han enligt tidningen.\n\nKindred säger till Di att man kommer att ta någon form av beslut innan tidsgränsen 5 oktober men att man i nuläget inte har någon ytterligare kommentar.\n\nÄrendet mot Kindred är det första fallet i Norge där vite dömts ut mot ett spelbolag. Även BML Group/Betsson har varnats om vite, men där är processen i ett tidigare skede.",
    "Tre ansökningar om att få arrangera hockey-VM 2027": "Kazakstan, Tyskland och Norge har ansökt om att få arrangera herrarnas hockey-VM år 2027. Detta meddelar Internationella Ishockeyförbundet (IIHF) på sin hemsida.\n\nVärldsmästerskapet i ishockey har förutbestämda spelplatser fram till och med år 2026, då VM går i Schweiz. Dessförinnan har tre mästerskap spelats i bland annat Finland och Sverige. Innan helgen meddelade IIHF på sin hemsida att det finns tre officiella ansökningar om värdskapet för VM 2027.\n\nLänderna som är aktuella och som har ansökt om att få arrangera mästerskapet är Kazakstan, Tyskland och Norge. De tre länderna har något olika förutsättningar in till tävlingen. Kazakstan går in i hopp om att få anordna sitt allra första VM (toppdivisionen) med ett par stora och fina arenor i huvudstaden Astana samt i Almaty.\n\nTyskland har arrangerat VM vid åtta tillfällen tidigare, senast 2017 tillsammans med Frankrike. De har ännu inte presenterat några spelorter eller arenor att anordna mästerskapet i.\n\nNorge har stått värd för hockey-VM vid två tidigare tillfällen, 1958 och 1999. Norrmännens förhoppning är att arrangera mästerskapet i Baerum och Trondheim, enligt IIHF, där man skulle kunna använda sig av fotbollsarenan Telenor Arena i Baerum som en spelplats. Samt den relativt nybyggda Trondheim Spektrum.\n\nAlla tre sökande kommer att arbeta med IIHF:s kravlista de närmsta månaderna och kommer sedan att presentera sina bud för IIHF innan närmare överläggningar görs. Ett beslut om vilket land som arrangerar hockey-VM 2027 kommer att tas under VM 2023, där IIHF:s årliga kongress tar beslutet i finska Tammerfors.\n\nKommande VM",
    "Kriget om Norges energi": "Den norska gasen har nu kommit i hetluften av utrikes- och säkerhetspolitiska orsaker.",
    "Tamren misstänkt smittad av avmagringssjuka i Norge": "Sist det var ett större utbrott av CWD på norsk sida beslutades att 2200 vildrenar skulle avlivas. Det var 2017 och oron var då stor för att ett utbrott även skulle bryta ut bland tamrenarna.\n\n”Måste undersökas”\n\nNu larmar norska Veterinærinstituttet att en tamren preliminärt testat positivt för CWD på Börgefjell på norsk sida. Renen ska ha testats i samband med slakten. Nya prover har tagits och svar väntas under helgen.\n\n– Jag måste undersöka det här. Det är fortfarande bara en misstanke. Men för att vara på säkra sidan ska slaktrester och biprodukter vara under kontroll tills vi har ett slutligt provsvar, säger Inge Næsset, avdelningsdirektör på den norska livsmedelsmyndigheten Mattilsynet, enligt Helgelands Blad.\n\nHan fortsätter:\n\n– Det är för tidigt att säga något om konsekvenserna förrän proverna har blivit bekräftade. Mattilsynet kommer då involvera alla parter så snart som möjligt för att diskutera hur vi går vidare.\n\nSametinget: ”Det är allvarligt”\n\nSametinget på norsk sida ser allvarligt på upptäckten.\n\n– Det här är allvarligt, vi prioriterar uppföljningen av det här högt, säger Silje Karine Muotka (NSR), Sametingets ordförande i Norge, i ett pressmeddelande.",
    "Norge inkasserar miljarder – på svensk elexport till Tyskland": "De skenande priserna på energimarknaden slår hårt mot svenska hushåll och företag. Det högsta priset betalar kunderna i södra Sverige, elområde fyra.\n\nSamtidigt har Sverige övertagit platsen som Europas största nettoexportör av el. Bland annat skickas svensk el till Tyskland genom havskabeln Baltic Cable.\n\nEftersom det är ont om kraftproduktion i södra Sverige och överföringskapaciteten från norr är begränsad så bidrar exporten till att priserna ökar ännu mer i Sydsverige.\n\nTysklandskabeln ägs av ett Malmöbaserat aktiebolag med samma namn. Precis som Svenska Kraftnät får Baltic Cable så kallade flaskhalsintäkter när det är prisskillnader mellan de områden som elen skickas mellan – ju större prisskillnad, desto större intäkter.\n\nSverige skickade nästan två terawattimmar el till Tyskland från januari till juli i år. Det är ungefär hälften av all den el som Skånes alla villor, lägenheter och fritidshus använder under ett år. Foto: Jens Forsberg\n\nVinst på en halv miljard\n\nBaltic Cable är i sin tur helägt av det norska statliga energibolaget Statkraft. De senaste åren har på grund av den skakiga elmarknaden varit lönsamma för företaget. Förra året mer än fördubblades flaskhalsintäkterna till över 800 miljoner kronor och vinsten blev en halv miljard.\n\nMen det är ingenting mot i år.\n\nSVT:s granskning visar att Baltic Cable hittills i år har dragit in tre miljarder kronor som ett resultat av de stora prisskillnaderna på el mellan Tyskland och södra Sverige.\n\n– Jag är själv chockerad över att det blivit så pass högt som det blivit, säger Jan Brewitz, vd på Baltic Cable.\n\nTidigare kunde bolaget ta ut aktieutdelningar men nu hamnar miljarderna på ett särskilt internkonto som tillhör det norskägda bolaget. Det har nämligen pågått en tvist med Energimarknadsinspektionen och dess tyska motsvarighet under flera år gällande hur pengarna får användas.\n\nFrågan är om Baltic Cable, likt Svenska Kraftnät, måste investera flaskhalsintäkterna i elnätet eller om de ska få plocka ut pengar i aktieutdelningar.\n\nMellan 2005 och 2014 tog Baltic Cables ägare - Statkraft och tidigare även Eon - ut totalt 1,9 miljarder i aktieutdelning. Efter det inleddes tvisten med Energimarknadsinspektionen och inga utdelningar har gjorts. Foto: Jens Forsberg\n\n”Inget konstigt med det”\n\nJakob Norström, vd för Statkraft Sverige och styrelseordförande i Baltic Cable, beskriver den senaste tidens intäkter som extrema. Samtidigt är han tydlig.\n\n– Det är Baltic Cables pengar.\n\nEnligt honom är de i grunden överens med Energimarknadsinspektionen om att de bör få ta ut någon form av avkastning.\n\n– Det är väl inget konstigt med det. Under perioden har vi haft dåliga år och bra år, det är en risk. Det är så marknaden fungerar, säger Jakob Norström.\n\nTvisten om hur mycket vinst bolaget får plocka ut pågår fortfarande.\n\nVet du mer? Tipsa SVT:s granskande reportar",
    "”Kunst-Karlsson” orsakade konstkaos i Norge – sköt hål i lagboken och fick egen utställning": "Han säger sig egentligen bara ha velat ställa en enkel fråga. Vad är konst?\n\nMen den tidigare fackföreningsledaren, som jobbade i Nordnorge i 40 år innan han flyttade tillbaka till Norberg, gjorde det på sitt eget sätt när han 2016 uttalades sig om konsten i polishuset.\n\n– När jag såg vad de hängt upp på väggarna trodde jag att det var något gjort av förskolebarn, men det visade sig vara etablerade konstnärer och konst för 1,3 miljoner kronor.\n\nKonsekvensen blev inte bara direktsända debatter, en uppretad konstelit och ett nytt smeknamn – han blev också tvungen att stå för det han sagt.\n\nUpp till bevis\n\nUttalandet fick stor uppmärksamhet och snart hörde ett galleri av sig med en utmaning.\n\n– Utställningen fick titeln ”De allra flesta är enig med mig” och jag tror att det var så, jag har i alla fall fortfarande publikrekord i Tromsö på utsällning.\n\nTrams eller konst\n\n– Det var ju bara trams vad jag gjorde, men poängen är att om en etablerad konstnär gör detsamma, då är det högvärdig konst.\n\nNågot generellt förakt för konst säger han sig absolut inte ha.\n\n– Jag gillar konst och tycker att den ska finnas i offentliga byggnader, men i dag verkar de köpa in vad etablerade konstnärer inte får sålt, det som står i restrummet. Jag vet inte hur det är i Sverige, men har hört att det kan finnas synpunkter även här.\n\nI klippet berättar Karl Karlsson mer om hur han trampade flera i den norska kultureliten på tårna – och visar verken han själv gjort.",
    "Norge höjer styrräntan som väntat till 2,25 procent - flaggar för fler höjningar (uppdatering)": "(Uppdateringen gäller mer info i hela stycket)\n\n\n\nNorge höjer som väntat styrräntan till 2,25 procent från 1,75 procent. Samtidigt flaggar man för fler höjningar i november.\n\n\n\n\"Inflationen ligger markant över vårt mål på 2 procent och det finns utsikter att inflationen kommer att förbli hög längre än vad som tidigare beräknats. Vi höjer styrräntan i syfte att få ner inflationen\", säger Ida Wolden Bache, chef över Norges Bank, i en kommentar.\n\n\n\nDen norska centralbanken lyfter att många hushåll kommer få en pressad ekonomi till följden av snabbt stigande räntor. Trots det gör banken bedömningen att det är ett bättre alternativ att höja räntan nu än att låta inflationen få en chans att bita sig kvar på höga nivåer, vilket kan leda till kraftigare höjningar längre fram. Resonemanget är likt det som svenska Riksbanken lade fram när man höjde sin ränta med 100 punkter i tisdags.\n\n\n\nFlera räntehöjningar är att vänta enligt Norges Bank, som flaggar för att en ny höjning sannolikt kommer vid nästa möte i november. Dock varnar man för att prognoserna är mer osäkra än vanligt, och att storleken på höjningen beror på hur inflationen utvecklar sig.\n\n\n\nÄven Riksbanken har flaggat för fler räntehöjningar fram tills årsskiftet, vilket även amerikanska Federal Reserve gjort.\n\n\n\nFed kom med räntebesked igår, där man höjde som väntat med 75 punkter till intervallet 3-3,25 procent.\n\n\n\n\n\nNorge, % september, 2022 Konsensus augusti, 2022 Styrränta 2,25 2,25 1,75\n\nKonsensusdata från Bloomberg\n\nJoel Andersson\n\nNyhetsbyrån Finwire",
    "Keolis Norge säljs till investmentföretag": "Det norska investmentbolaget DSD AS har förvärvat Keolis Norge, det vill säga Keolisgruppens norska företag. DSD äger sedan tidigare bussföretaget Tide Buss som i och med affären kommer att ta över Keolis´ trafikavtal för busstrafiken i Bergens centrum med 138 bussar liksom av spårvägen i Bergen, Bybanen, med 28 spårvagnar, rapporterar vår norska kollega bussmagasinet.no.\n\nSedan tidigare äger DSD Norges näst största bussföretag, Tide Buss som också är en av de stora aktörerna i dansk busstrafik och har trafik i bland annat Ålborg. I Norge kör upphandlad trafik i sex fylker (regioner) i Norge, förutom turistbussar, expressbussar samt turist- och beställningstrafik. Tide har omkring 4 900 medarbetare och 2 100 bussar. Keolis Norge har cirka 550 medarbetare.\n\nGenom förvärvet stärker Tide och DSD sin ställning som mobilitetsföretag, framhåller DSD.\n\n– Det har gjorts omfattande förvärv i vår bransch i Norge och i Norden de senaste åren. När Keolisgruppen fick en förfrågan från internationella aktörer om köpet av Keolis Norge startade vi en grundlig process för att utvärdera företagets fortsatta tillväxtmöjligheter i Norge. Vi har nu kommit fram till att det är rätt tidpunkt att sälja bolaget till en väletablerad operatör i Norge som har kapacitet att dra nytta av synergier och kan vidareutveckla bolaget, säger Wenche Kjølås, styrelseordförande i Keolis Norge.\n\nKollekitvtrafiken i Bergen har tidigare körts av Tide som dock i den senaste upphandlingen förlorade trafiken till Keolis Norge. I trafiken finns idag spårvagnar, trådbussar och bland annat 88 elbussar från kinesiska Yutong.",
    "Sverige, Danmark och Finland varnar Norge – efter energihamstring": "Det var tidigare denna månad som Norge meddelade att man överväger att minska sin elexport till grannländerna. Skälet är att man vill säkra sin egen försörjning.\n\nBeskedet fick Danmark, Sverige och Finland att göra vad FT, Financial Times beskriver som ovanligt: gå ut med en varning till Norge för sin energihamstring. I ett gemensamt uttalande från de nationella stamnätsbolagen Fingrid, Svenska Kraftnät and Energinet uppmanar man nu den norska regeringen att tänka om.\n\nGynnar Ryssland och Vladimir Putin\n\nEnligt FT befarar de tre länderna att de norska planerna är precis vad Rysslands president Vladimir Putin hoppas på eftersom den riskerar att underminera den europeiska marknaden.\n\n– Det skulle vara mycket farligt och nationalistiskt. Ett väldigt själviskt beteende, säger Jukka Ruusunen, vd för finska Fingrid, till Financial Times.\n\n– Om vi inte samarbetar gynnar det Ryssland.\n\nDrabbat företag i södra Norge särskilt mycket\n\nNorges regering är under press att agera för att stävja de ökande elpriserna i landet, som särskilt drabbar kämpande företag i de södra delarna.\n\nNorges finansminister Trygve Slagsvold Vedum ska ha försökt minska rädslan i Helsingfors och Stockholm genom att påpeka att elen de får är från norra Norge, där priserna är låga och reserverna stora. Detta till skillnad från landets södra delar som försörjer Danmark, Tyskland, Storbritannien och Nederländerna.\n\nLÄS OCKSÅ: Elpriset rusar i södra Sverige – högsta någonsin\n\nLÄS OCKSÅ: Här är tipsen som kan sänka din elräkning\n\nLÄS OCKSÅ: Göteborgs stads drag: ”Just nu drabbas vi inte alls av ökande elpriser”\n\nMissa inte det senaste från GP Ekonomi! Nu kan du få alla våra ekonominyheter, reportage och analyser som en liten notis direkt till din telefon genom att klicka på följ-knappen vid taggen Ekonomi. I mobilen finner du den under artikeln och på sajt överst till höger om artikeln.\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Norge: Grøndahl tillbaka när Jonas Wille tar ut sin första trupp": "Norges nya förbundskapten Jonas Wille har tagit ut sin första landslagstrupp. Den före detta Skövde- och Kristianstadtränaren ger Elverums playmaker Tobias Grøndahl chansen. Grøndahl petades från EM-truppen tidigare i år.\n\nElverum möter Aalborg i Champions League i kväll och norrmännens playmaker, Tobias Grøndahl, kommer till matchen med ett boostat självförtroende. Efter petningen inför EM är han nämligen tillbaka i den norska landslagstruppen.\n\nJonas Wille tog tidigare i dag ut sin första landslagstrupp, och med finns skadade Sander Sagosen och Erik Thorsteinsen Toft. De kommer att närvara under samlingen trots att de inte kan spela.\n\nTruppen kommer att spela EM-kvalmatcher mot Slovakien och Finland i oktober, och landskamperna ingår också i förberedelserna till VM i Sverige och Polen. Där är Norge placerade i Grupp F tillsammans med Nordmakedonien, Argentina och Nederländerna. Det blir en bit att resa för de norska fansen. Matcherna spelas i Krakow i södra Polen – den av spelorterna som är belägen längst bort från Norge.\n\nMed på samlingarna finns givetvis också Willes nya assisterande tränare, Martin Boquist.\n\nJonas Willes första landslagstrupp:\n\nMålvakter\n\n12 Kristian Sæverås, FC DHfK Leipzig Handball\n\n30 Torbjørn Bergerud, Kolstad\n\nMittsex\n\n11 Petter Øverby, THW Kiel\n\n21 Magnus Gullerud, Kolstad\n\n32 Thomas Alfred Solstad, Bjerringbro-Silkeborg\n\nNiometer\n\n3 Vetle Eck Aga, Kolstad\n\n4 Mario Matic, ØIF Arendal\n\n5 Sander Sagosen, THW Kiel (skadad)\n\n7 Sander A. Øverjordet, Kolding\n\n13 Erik Thorsteinsen Toft, Kolding (skadad)\n\n15 Kent Robin Tønnesen, Pick Szeged Handball\n\n22 Tobias Grøndahl, Elverum Håndball\n\n23 Gøran Johannessen, SG Flensburg-Handewitt\n\n24 Christian O`Sullivan, SC Magdeburg\n\n25 Eivind Tangen, Skjern Håndbold\n\n26 Simen Holand Pettersen, Skjern Håndbold\n\n27 Harald Reinkind, THW Kiel\n\n77 Magnus Abelvik Rød, SG Flensburg-Handewitt\n\nKanter\n\n6 Sebastian Barthold, Aalborg Håndbold\n\n17 Sindre Heldal, Elverum Håndball\n\n19 Kristian Bjørnsen, Aalborg Håndbold\n\n44 Kevin Maagerø Gulliksen, Frisch Auf Göppingen\n\nLänk: Tar ut 22 spillere i sin første tropp",
    "Här är hunden som räddade flickan ur rasmassorna i Norge": "Hundförare Eddy Leonhardsen och hunden Ches befann sig på andra sidan av floden när jordskredet inträffade på fredagskvällen. Tillsammans med läkare tog Leonhardsen och Ches en ambulansbåt för att delta i räddningsinsatsen.\n\n– Brandkåren började jobba, och jag trodde att jag hörde något. Det var ett barn som skrek. Det är den bästa känslan man kan få – att veta att vi har hjälpt till att rädda livet på ett litet barn, säger Leonhardsen till norska NRK.\n\nEn 80-årig kvinna omkom i husraset. Alla andra personer som befann sig i huset har förts till sjukhuset för hälsokontroll, enligt NRK. Ingen ska ha fått livshotande skador, enligt polisen.\n\nSe mer om Ches i klippet ovan.",
    "Rekordhöga virkespriser i Norge": "I Norge var virkespriserna under årets andra kvartal de högsta någonsin.",
    "Mardröm för Blågult: Slovenien vann efter norsk kollaps": "Under lördagskvällen ställs Sverige mot Serbien på Stadion Rajko Mitic, Belgrad, i Nations League. Men dessförinnan möttes de andra två lagen i Sveriges grupp då Norge reste till Slovenien för match på Stozice Sports Park, Ljubljana.\n\nInför matchen ledde norrmännen gruppen efter tre segrar och ett kryss på fyra matcher. Slovenien, i sin tur, var tabelljumbo efter två kryss och två förluster. Därmed var det ganska väntat att gästerna tog taktpinnen från första början.\n\nEfter åtta minuter hade Norge en boll i mål genom Leo Østigård, men målet dömdes bort på grund av tufft spel och Slovenien tilldelades i stället en frispark. Med 25 minuter på klockan var Østigård nära att bli målskytt återigen, då han nådde högst på en hörna och fick till en lovande nick. Men Jan Oblak stod för en reflexräddning och avvärjde situationen.\n\nANNONS\n\nInnan halvleken var slut hade Erling Braut Haaland en vass chans att göra 1-0, men Manchester City-stjärnans avslut smet precis utanför Oblaks vänstra stolpe.\n\nI inledningen av den andra halvleken fick han utdelning, dock. Efter en lyckad norsk press mot den slovenska backlinjen stal man bollen, vilket turligt letade sig fram till Haaland. Forwarden vände sedan upp och sköt in 1-0 med ett distinkt högeravslut. Målet innebar Haalands sjätte mål på fem matcher i Nations League.\n\n\"Norge har gjort sju mål i Nations League. Erling Braut Haaland har gjort sex av dem och levererat en målgivande passning. One-man show\", skriver TV2-journalisten Arilas Ould-Saada på Twitter.\n\nMen ledningen varade bara i 25 minuter, för i den 69:e minuten forcerade sig RB Salzburgs succéanfallare Benjamin Sesko igenom det norska försvaret och slog en hård, låg passning in mot målet. Vid den bortre stolpen dök Andraz Sporar upp och petade in 1-1 från nära håll.\n\nANNONS\n\nSedan slog han själv till, Sesko. Med tio minuter kvar att spela plockade han upp en norsk rensning på bröstet, lade upp den till sig själv med låret och nöp sedan till på volley från distans. Bollen letade sig in till 2-1 vid Örjan Nylands bortre stolpen, men skottet bör nog Nyland ha räddat.\n\n- Det ser ut som han står felplacerad och han träffar otroligt bra. Jag vet inte (om han ska ta den). Vi har gett ifrån oss matchen. Det kunde stått 2-1 till oss. Nu blev det en match som böljande lite och det kunde gått båda vägar. Problemet var att vi var svaga efter 1-0. Vi gav bollen ifrån oss och gick på kontring, säger VG-experten Kjetil Rekdal.\n\n2-1 stod sig sedan de sista tio minuterna och blev matchens slutresultat. Det innebär att Slovenien kliver om Sverige i tabellen och i detta nu, i en haltande tabell, är Blågult degraderat till Nations Leagues C-division. För att Sverige ska ta sig upp från nedflyttningsplats i grupp 4 krävs därmed seger mot Serbien i Belgrad senare under lördagskvällen.\n\nANNONS\n\n- Det här sätter press på Sverige. De kan åka ur, fortsätter Rekdal.\n\nStartelvorna:\n\nSlovenien: Oblak - Karnicnik, Blazic, Bijol, Sikosek - Stojanovic, Gnezda Cerin, Kurtic, Verbic - Sporar, Sesko.\n\nNorge: Nyland - Ryerson, Hanche-Olsen, Østigård, Meling - Ødegaard, Berge, Thorstvedt - Sørloth, Haaland, Elyounoussi.",
    "Norges ambassadör i Teheran uppkallad": "Talmannen Masud Gharahkhani (Arbeiderpartiet), som själv har iranska rötter, har reagerat på händelserna i Iran i sociala medier. Han har kommenterat dödsfallet som orsakade protesterna, där den 22-årig kvinnan Mahsa Amini som gripits för att inte ha burit sin slöja korrekt senare avled i häkte.\n\nGharahkhani rapporteras ha uttryckt stöd för demonstranterna och publicerat ett filmklipp på farsi. Iran anser att han har lagt sig i interna angelägenheter i Iran.\n\n”Vi kan bekräfta att ambassadör Sigvald Hauge blev inkallad till ett möte på iranska UD i går där man från iransk sida önskade att ta upp ett Twitter-inlägg från stortingets talman i Norge. Ambassadör Hauge klargjorde den norska regeringens officiella syn på Mahsa Amini-saken”, skriver norska UD:s talesperson Ane Haavardsdatter Lunde i ett mejl till NTB.\n\nStorbritanniens ambassadör har också kallats upp till UD i Teheran. Iran har då haft invändningar mot att regimkritiska nyhetssajter på farsi tillåts verka i Storbritannien, vilket man anser har underblåst protesterna.",
    "Norge kan tjäna drygt 500 miljarder euro på olja och gas fram till utgången av 2024": "Norge kan tjäna drygt 500 miljarder euro på olja och gas fram till utgången av 2024. Det är en \"galen vinst\" enligt analytiker, och nu höjs röster för att regeringen ska hjälpa Europa med pengarna.\n\nPriset på olja och gas har skjutit i höjden sedan Ryssland inledde sitt krig mot Ukraina i februari. Europeiska länder försöker febrilt göra sig av med det ryska energiberoendet och många vänder sig därför i Norges riktning med sina \"försörjningsproblem\".\n\nMotsvarar Ukrainas hela bruttonationalprodukt\n\nDe höga priserna och den enorma efterfrågan leder till att den norska statskassan tjänar rekordmycket på fossila bränslen.\n\nI år kan Norge tjäna 155 miljarder euro på olja och gas, enligt Nordea Markets. Pengar som går från europeiska hushåll rätt in i den norska oljefonden. Summan som Norge tjänar på fossila bränslen i år motsvarar ungefär Ukrainas hela bruttonationalprodukt för 2020.\n\nFram till juli i år har Norge exporterat olja och gas för över 90 miljarder euro, vilket överstiger förra årets stora exportbelopp på drygt 80 miljarder euro.\n\n– Det är en galen vinst för Norge, säger Nordea Markets seniorstrateg Dane Cekov till E24.",
    "Repris Sverige-Norge": "Repris Sverige-Norge\n\nSändning från Stöde IP den 2 september där Sverige och Norge inledde 3-nationsturneringen i Medelpad.",
    "Norge avstår VM i Qatar – men SvFF åker dit": "– Vi har bestämt oss för att inte resa, säger NFF:s ordförande Lise Klaveness.\n\nTanken var att delta om Norge kvalificerat sig, men så blev det som bekant inte.\n\n– Vi kommer inte att ta några uppdrag i VM. Det är ingen bojkott, men det har varit så problematiskt över lång tid, att vi vill sätta press och inte vara på plats, fortsätter hon.\n\nNFF är starkt kritiskt till att det internationella fotbollsförbundet Fifa har gett fotbolls-VM till ett land som anklagas för att kränka grundläggande mänskliga rättigheter, bland annat genom förbud mot homosexualitet och oacceptabel behandling av gästarbetare.\n\nLise Klaveness deltog i Fifas kongress i Qatar i mars i år och framförde då tydligt NFF:s kritiska synpunkter.\n\nSvFF åker till Qatar\n\nSvenska fotbollförbundets ordförande, Karl-Erik Nilsson, skriver i ett mejl till SVT Sport att det kommer finnas representanter från förbundet på plats på VM i Qatar. Dels för att de tillhör Uefa:s arbetsgrupp gällande mänskliga rättigheter (som ska ha en träff under VM).\n\n– Vårt engagemang i Qatar har alltid varit långsiktigt och därför är det viktigt för oss att fullfölja det engagemanget, säger Karl-Erik Nilsson och lägger till:\n\n– VM är ju det största som händer inom fotbollen och är en möjlighet även för vår sportsliga sida att se trender inom fotbollen och få möjligheten att scouta framtida motståndare.\n\nDäremot poängterar Nilsson att förbundet kommer vara ”ytterst restriktiva” med hur många som skickas dit och att alla som åker kommer ha tydliga arbetsuppgifter. Hur många eller vilka som åker är inte bestämt.\n\n”Måste utgå från vad man tror är bäst”\n\nTill sist beklagar sig Karl-Erik Nilsson över att Norge inte kommer vara representerade under VM och i arbetsgruppen för mänskliga rättigheter.\n\n– Vi har jobbat länge tillsammans med våra nordiska kollegor för att försöka få till en långsiktig förbättring av mänskliga rättigheter i Qatar och det jobbet måste fortsätta även under och kanske framförallt efter VM. Men alla förbund måste ju utgå från vad man tror är bäst.\n\nDanska stjärnan Nadim försvarar kritiserat Qatar-jobb: ”En dum fråga”:",
    "Repris: Norge-Sverige": "Den svenska fotbollsrörelsen och dess roll i samhället",
    "men: \"Vi har blivit omkörda av Norge\"": "Share article:\n\n\n\n\n\n\n\nDe svenska e-handelskunderna kan tänka sig att reparera en vara med garanti, istället för att köpa nytt. I Reclaimits undersökning är det i alla fall åtta av tio som svarar att de önskar just detta.\n\nDen görs i ljuset av höstens förmodade lagförslag från EU-kommissionen om \"rätten att reparera\". Ett initiativ där det kommer ställas högre krav på att produkter ska kunna repareras lättare och således användas längre.\n\nAnnons\n\nBland varorna som svenskarna kan tänka sig reparera så dominerar hemelektronik med 60 procent av svaren, medan möbler får 46 procent på andra plats. Men för att reparera mer vill 57 procent ha billigare reparationer och 45 procent enklare hantering.\n\nDet är tydligt att svenska konsumenter vill kunna reparera istället för att köpa nytt. Tyvärr får de inte chansen då hanteringen av reparationer och återbruksprodukter inte kommit igång på bred front i Sverige ännu. Vi har faktiskt blivit omkörda av Norge, som gått i bräschen för att utveckla en cirkulär ekonomi för hemelektronik, säger Wilhelm Hamilton, vd på Reclaimit.\n\nEn av utmaningarna är säkerhetsfrågan. Nämligen att att reparerad elektronik ska fungera och vara säker. I Norge har Stiftelsen Elektronikkbransjen sedan två år tillbaka gett just Reclaimit i uppdrag att utveckla en onlinetjänst, för hantering av rekonditionerad elektronik.\n\nMålet för elektronikbranschen i Norge är att förlänga livslängden på produkterna och minska det elektriska avfallet. Erfarenheterna från Norge visar att en e-tjänst med information om produkternas historik är central för att lyckas uppnå ett cirkulärt flöde med många aktörer inblandade. Det gör exempelvis att konsumenten kan köpa en reparerad brödrost i en butik med en ny garanti och vara trygg med att den fungerar samt inte börjar brinna, säger Wilhelm Hamilton.\n\nProdukterna svenskarna kan tänka sig reparera:\n\nHemelektronik, 60%\n\nMöbler, 46%\n\nHeminredning inkl. tavlor och köksutrustning, 37%\n\nFordonstillbehör, 36%\n\nKläder eller skor, 36%\n\nSport- och fritidsprodukter, 30%\n\nByggvaror, 22%\n\nBarnartiklar eller leksaker, 21%\n\nAnnat, 2%\n\nVet ej, 20%\n\nDet får svenskarna att återbruka mer:\n\nBilligare reparationer, 57%\n\nEnklare hantering, 45%\n\nPantsystem för elektronik, 37%\n\nLåneprodukt när vara är på reparation, 25%\n\nMöjlighet att skicka istället för att gå till en verkstad, 23%\n\nInget - kan inte tänka mig reparera varor, 5%\n\nAnnat, 3%\n\nVet ej, 14%",
    "Golfen växer i Norge – större än skidor": "\n\n\n\nPrecis som i Sverige fick Norge en golfboom under pandemin. Sporten är nu den tredje största i Norge. Större än skidor.\n\n2019 fanns det, enligt statistik från Norska idrottsförbundet, 96 878 registrerade golfspelare i Norge. I juli i år var siffran 128 638. En ökning med drygt 30 procent på tre år.\n\nPandemin ökade antal golfare även i Sverige. För Norges del sammanföll den också med Viktor Hovlands genombrott i världsgolfen. Hovland, från Oslo, kom ut från universitet, blev proffs och har på tre år tagit sig upp till elfte plats på världsrankingen. Han är den klart bäste nordiske spelaren på herrsidan. Och Hovland har skapat golfintresse i Norge.\n\nGolf har nu gått om nationalsporten skidor när det gäller antal aktiva. Det är bara fotboll och handboll som är större.\n\nPandemin och Hovland i all ära. Tor-Anders Hansen, generalsekreterare för Norges golfförbund, ser fler anledningar till uppgången.\n\n– Vi hade bättre förutsättningar än andra (sporter) under nedstängningen, men redan innan pandemin såg vi tecken på tillväxt. Speciellt bland de yngsta målgrupperna. Många barn och vuxna var nyfikna och samtidigt hade klubbar och förbund skapat förutsättningar för att ta emot alla de nya. Starttiderna var tillgängliga, differentierat medlemskap var på plats, vi hade fler frivilliga tränare, säger han till Norsk Golf.\n\nJo, norsk golf är på väg upp. Även ute på tourerna. Men Tor-Anders Hansen är ändå lite bekymrad.\n\n– Vi har ett krig i Ukraina, el- och matvarupriserna stiger, vi har inflation och stigande räntor. Om detta blir långvarigt kan det slå hårt mot våra medlemstal och vår aktivitet. När vi får mindre att röra oss med måste vi alla ta svåra beslut. Vad ska vi bruka mindre på? Samtidigt kan inte klubbarna utan vidare sänka priset för medlemmarna, säger han.\n\nNorges största idrotter 2021 baserat på antalet registrerade utövare:\n\n1. Fotboll, 354 521\n\n2. Handboll, 131 788\n\n3. Golf, 125 118\n\n4. Skidor, 114 8645.\n\n5. Gymnastik, 96 137\n\n6. Friidrott, 70 870\n\n7. Simning, 68 758\n\nKälla: Norges idrottsförbund\n\n\n\n\n\nGolfskolan – se våra instruktionsfilmer:\n\nText: Bo Steffensen • 2022-08-29",
    "Norge kritiseras – efter svaret om dopingkrisen": "Det var NRK som kunde berätta om den norska lagtolkningen, som på sikt kunnat få fatala konsekvenser för norsk idrott.\n\nEnligt norsk lag får inte utövare under 18 år dopingtestas utan föräldrars tillåtelse, vilket lett till att inga minderåriga testats de senaste åren. Detta är något som strider mot de internationella dopingreglerna, och Norge hotades med att uteslutas från alla stora mästerskap – inklusive OS och Paralympics – i samtliga sporter framöver.\n\nUnder onsdagen möttes representanter från Antidoping Norge och kulturdepartementet.. Där stod det klart att det inte hinner genomföras någon lagändring före den internationella dopingorganisationen Wadas deadline den 9 september.\n\nNorges lösning kritiseras\n\nDäremot meddelar parterna att de kommit fram till en kortsiktig lösning där Antidoping Norge nu kommer söka upp föräldrars tillåtelse, så att utövare under 18 kan dopingtestas.\n\n– Vi önskar att hitta en lösning där vi inte får problem med Wada, det ska vi jobba med nu, säger statssekreterare Gry Haugsbakke, som samtidigt meddelar att det även tittas på hur lagstiftningen skulle kunna förändras.\n\nNRK:s kommentator Jan Petter Saltvedt var förvånad när lösningen presenterats.\n\n– Alla säger att det här är den enda lösningen på kort sikt. Om vi ska tro på det är det ett bevis på hur dåligt den här processen skötts de senaste tre åren, säger han.\n\n– Föräldrafullmakten är en möjlighet som har funnits där hela tiden. Och gör dessvärre ingenting för att ändra det grundläggande problemet eller att rätta upp intrycket av en idrottsnation utan kontroll och egen antidopinglagstiftning. Unga utövare kan fortsatt dopa sig i teorin utan att bli testade. Det här är att täta ett hål med en sil.\n\nTV: Skidsnacks sommarspecial",
    "Ada Hegerberg skadad – utanför landslagstruppen": "Hege Riise tog under tisdagen ut det norska landslaget som ska representera nationen i de kommande landskamperna mot Brasilien och Nederländerna.\n\nDå var Ada Hegerberg utanför truppen. Den norska anfallaren klev av skadad i VM-kvalmatchen mot Belgien den 2 september och har sedan dess inte varit i spel för Lyon.\n\n- Ada är fortfarande inte redo. Hon har kontakt med vårt medicinska team och även i Lyon, men är inte tillgänglig för dem här matcherna, säger Riise enligt VG.\n\nOch inför VM-kvalet meddelade Caroline Graham Hansen att hon tagit en paus från landslaget och enligt den norska förbundskaptenen är det oklart när den norska stjärnan är tillbaka.\n\nANNONS\n\nVilde Bö Risa och Maria Thorisdottir lämnades utanför VM-kvaltruppen - anledningen ska vara att de just spelar i Manchester United och att det enligt Riise inte är tillräckligt bra med speltid för att man ska platsa i landslaget. United-spelarna är därmed kvar i frysboxen.\n\n- Det handlar om speltid. Det har varit lite av det på både dem, säger förbundskaptenen.",
    "Norge kommer ge direkt elstöd till bolag": "Norges regering kommer att erbjuda direkt elstöd till bolagen efter att arbetsmarknadens parter enats. Det rapporterar E24.\n\nI paketet ingår stöd för 2022 kommer att täcka 25 procent av kostnader över 70 öre per kilowatt. Maxtaket på stödet blir 500 000 euro per bolag. EU-förordningar har satt denna maxgräns. Det är ännu inte känt vilka bolag som kommer att omfattas av bestämmelserna.\n\nDärutöver kommer bolag att ges stöd om de kan kartlägga möjliga energieffektiviseringsåtgärder och genomföra dessa inom två år. Bidraget blir på upp till 50 procent och omfattar bara bolag där elen står för minst tre procent av utgifterna, räknat på snittet för 2022.\n\nSlutligen kommer staten att införa ett lånegarantisystem, det vill säga erbjuda elkrislån till bolag.\n\nhttps://e24.no/olje-og-energi/i/LlnWWP/kilder-til-e24-direkte-stroemstoette-til-bedriftene\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Noa Bachner om Nations League: Vi ringer Norge och hör vad som gäller": "Hoppsan!\n\nEtt tekniskt fel har uppstått. Din skärm är smalare än innehållet på denna sida. Vill du visa Expressen i ett bättre anpassat format?\n\nDu kan alltid välja vilket format sidan ska visas i, i sajtens sidfot.",
    "Ny retuscherings-lag ska stoppa kroppshets i Norge": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "Hegerberg av skadad - Norge säkrade VM-avancemang": "Norge kommer att spela VM i Australien och Nya Zeeland nästa år. Det står klart efter att landslaget slog Belgien med 1-0 på bortaplan.\n\nMen oroväckande scener utspelade sig med dryga 20 minuter kvar av matchen. Storstjärnan Ada Hegerberg, till vardags i Lyon, tvingades kliva av skadad. Enligt Nettavisen tog hon sig för sitt vänstra knä och hon hade svåra smärtor.\n\nHegerberg har ett förflutet av knäskador. I januari år 2020 drabbades hon av en allvarlig knäskada, avslitet korsband, och hon gjorde comeback först 21 månader senare.\n\nHur illa ställt det är med 27-åringen den här gången är ännu oklart.",
    "Storslam för Ola Nilsson i Norge öppnar för spännande avslutning i PCCS…": "Näst sista helgen i Porsche Carrera Cup Scandinavia blev en stor triumf för Malmöföraren Ola Nilsson. Med vinst i samtliga tre race under helgen på norska Rudskogen seglade han upp som en kandidat till årets titel med enbart 13 poäng fram till dittills omöjliga Lukas Sundahl inför finalhelgen på Mantorp den 30/9-1/10.\n\nOla Nilsson, som bestämde sig för att göra comeback på racerbanorna till den här säsongen, har hela året varit snabb men inte riktig fått med sig resultaten som motsvarat farten på banan, denna helg kom dock den riktiga fullträffen.\n\n– Vi har plockat poäng stadigt under säsongen men inte haft de riktiga topparna. Så det var perfekt timing att ta det här.\n\nDet hela grundlades i kvalet där han dominerade och tog hand om pole position i alla tre racen\n\n– Från första ruta fick jag till två bra starter och en lite sämre, men lyckades komma igenom första kurvan som etta i alla tre race.\n\nDet var starten i race tre som inte blev perfekt och Lukas Sundahl utmanade med en attack på insidan som dock inte höll hela vägen med tämligen tuff defensiv körning från Nilssons sida som Sundahl inte var helt nöjd med efteråt men som domarna inte hade några synpunkter på.\n\nMästerskapsledande Lukas Sundahl var av förklarliga skäl inte lika nöjd med helgen i Norge som slutade med placeringarna 2:a, 4:a och 3:a, med Sundahlmått mätt ganska beskedliga resultat. Lukas Sundahl är som bekant inte helt ovan med att köra om mästerskapet och vet vad han behöver göra för att hålla undan men hade gärna sett att ledningen varit något större än vad den nu är. En finalhelg är ändå en finalhelg med allt vad detta innebär i form av nerver och kanske även väder, inte helt ovanligt med låg temperatur och kanske även regn framme i månadsskiftet september/oktober.\n\nAlla resultat från Rudskogen hittar du här\n\nMästerskapstabell inför finalen\n\nJag tror personligen det kan bli en episk helg på Mantorp, inte minst p g a resultatet i Norge men också för att årets Indy 500-vinnare bestämt sig för att göra ett inhopp. Marcus Ericsson ska alltså för första gången tävla i en GT-bil, dessutom premiärtävla på hemmaplan och som grädde på moset blir det en brödrafight mellan Marcus och lillebror Hampus som alla dagar i vecka blir sevärd. Jag vet att Marcus Ericsson väldigt mycket ser fram mot att tävla i Porsche Carrera Cup, förhoppningsvis inför en storpublik längs Mantorps banslinga. Det är ju faktiskt ett smått unikt tillfälle att se Marcus tävla på hemmaplan och kanske även få en kort pratstund med honom och såklart också en bild tillsammans med en av våra två världsstjärnor i Indycar.",
    "Därför frodas fisket i Nordnorge – men dör i Sverige": "I Nordnorge är fisket ett attraktivt yrke. Agnar Agnells son Kent hoppade tidigt av skolan för att börja jobba med sin pappa på familjens båt.\n\n– Det är ett fritt liv och vi tjänar bra med pengar, säger Kent Agnell i Vetenskapens värld – Tomt hav.\n\nI Sverige beskrivs kustfisket tvärtom som döende. Medelåldern på småskaliga yrkesfiskare är över 60 år.\n\n– Det är brist på fisk. Och med myndigheternas negativa syn på fisket är det ingen som vågar längre, säger Lars-Erik Åslund som driver ett rökeri utanför Hudiksvall.\n\nSvenska forskaren: Stoppa fisket i fem år\n\nDen norska krisen på 70-talet kunde härledas till överfiske. Så staten satte helt stopp för delar av fisket. Först för torsken och sedan införde man små kvoter även på sillen.\n\nSakta men säkert kom fisken tillbaka och idag är bestånden så gott som återställda.\n\nMikaela Bergenius Nord, forskare och beståndsanalytiker på SLU, tycker att Sverige ska följa i Norges spår och stoppa fisket temporärt i fem års tid.\n\n– Det är min åsikt som forskare och ur beståndens fortlevnadssynpunkt. Politikerna och förvaltningen har alla de här andra målen att ta hänsyn till. Levande kustfiske, att det ska finnas ekonomi i det, säger hon.\n\nSe hela dokumentären i Vetenskapens värld. Måndag 20:00 i SVT2, eller SVT Play från och med söndag.3",
    "Trupp till landskamper i Norge": "Trupp till landskamper i Norge\n\nFörbundskapten Lotta Hellenberg har nominerat 21 spelare som får åka till Hedmark i Norge för landskamper mot Danmark (14/9) och Norge (16/9).",
    "Dekksjekkdagen i Norge utvidgas": "Torsdagen den 1 september är det dags för den tredje Dekksjekkdagen i Norge, där finns möjligheten att kolla däcken gratis hos ett antal däckhandlare över hela landet. I år kan bilisterna kontrollera sina däck på ännu fler ställen än tidigare.\n\nDet var hösten 2021 som den allra första Dekksjekkdagen i Continentals regi arrangerades och från och med nu kommer en Dekksjekkdag att anordnas varje vår och höst – precis innan det är dags att byta till sommardäck respektive vinterdäck.\n\nBra däcksäkerhet ökar trafiksäkerheten. Lufttrycket har idag blivit lättare att följa upp på nyare bilar som övervakar detta och larmar föraren vid avvikelser, men det är fortfarande mycket som folk inte tänker på med däcken som bör följas upp. Är mönsterdjupet bra? Finns det skador på däcket eller tecken på ojämnt slitage? Eller är däcken helt enkelt för gamla? Det finns en del saker som bör kontrolleras med jämna mellanrum, men för den som är osäker på hur man själv följer upp däcken har man nu möjlighet att få dem kontrollerade i Norge, helt kostnadsfritt.\n\n– I år har vi utökat antalet platser där du kan kolla dina däck gratis. Förutom Dekkmann och Dekk Partner kan du i höst även kolla dina däck hos våra partners Mobile, Motor Forum, Dekkstra och Møller Bil. Totalt finns det över 250 platser över hela Norge där du nu kan få dina däck kontrollerade, säger Alexander Clementz, Trade Marketing Specialist på Continental Tyres Norge.\n\nPå hemsidan www.dekkjekkdag.no finns mer information om var och hur man kan få sina däck kontrollerade.",
    "Erling Haaland tar med Manchester Citys läkare till Norge": "Citys läkare till Norges landslag\n\nPublicerad: 20 september Uppdaterad: 20 september\n\nNorge förstärker sitt landslag till Nations League-samlingen.\n\nManchester Citys (!) läkare ansluter till staben.\n\n– Ett genidrag av Haaland, säger förbundskapten Ståle Solbakken.\n\nDet pratades om att Zlatan Ibrahimovic särbehandlades i svenska landslaget under Erik Hamrén.\n\nFrågan är om inte Erling Braut Haaland toppar det redan nu, vid 22 års ålder.\n\nDen norska målmaskinen som tagit hela fotbollsvärlden med häpnad efter sin flytt till Manchester City där han formligen öst in mål och slagit rekord på rekord, får med sig en ”personlig” läkare under landslagssamlingen.\n\n”Genialt”\n\nManchester City har gått med på att ”låna ut” en av sina lagläkare, Mario Pafundi, som nu ansluter till den norska truppen för att vara med under den pågående Nations League-samlingen.\n\n– Eftersom vi har 26-27 spelare i truppen blir det väldigt mycket jobb för två fysioterapeuter och vi har redan haft diskussioner om att ta in en tredje. Då kom Erling med den geniala idén att ta en väldigt duktig sådan (från Manchester City), säger Norges förbundskapten Ståle Solbakken enligt Dagbladet.\n\nEn ”win-win” för båda parter då Manchester City förstås vill ha pli på sin guldklimp och se till att han inte skadar sig.\n\nMen frågan är om City nu kommer få vara med och styra över Haalands speltid i landslaget?\n\nSkrev framför tv:n\n\n22-åringen har haft sin beskärda del av skador på senare år och under inledningen av Premier League-säsongen var Citys tränare Pep Guardiola inne på att man måste matcha honom försiktigt.\n\nTrots det har han startat alla matcher och spelat 825 av 900 möjliga minuter.\n\nOväntat mycket speltid som till och med gjort Ståle Solbakken orolig.\n\n– City har skött det där väldigt bra, men jag blev nästan lite bekymrad när jag såg matchen mot Wolves i helgen. De ledde med 3–0 men han sprang runt som en galning och skrek på allt och alla när han inte fick bollen, bara för att han ville göra ett till mål. Jag satt hemma och skrek: ”Lugna ner dig, Erling!”. För det kommer viktigare matcher, säger Solbakke till VG och syftar på Norges Nations League-matcher.\n\nDe möter Slovenien på lördag och Serbien på tisdag.\n\n.",
    "Skarpa varningen i Norge inför skidsäsongen – kräver nu förändring för att rädda sporten: ”Vi måste lösa det”": "Flera längdnationer sliter ekonomiskt.\n\nI norska VG vädjar nu veteraner och stjärnor om förändring.\n\n– Det känns som en utdöende sport, säger sprintstjärnan Lucas Chanavat.\n\nTrond Nystad är en välkänd profil inom längdskidorna. Han har varit landslagstränare frö Norge, Schweiz, USA och Österrike, och borde således ha ganska bra koll på vad han pratar om. Och han är inte alls nöjd med utvecklingen för sporten under de senaste åren. Allt fler länder sliter ekonomiskt, och det är svårt med återväxten av åkare.\n\nKräver nu förändring\n\nSärskilt i de traditionellt mindre skidnationerna, som Storbritannien, Slovakien och Italien. NU kräver Nystad förändring, och ber längdskidorna att titta på skidskyttet, som tagit enorma kliv under de senaste åren – både ekonomiskt och intressemässigt.\n\n– Det internationella skidskytteförbundet har gjort ett väldigt bra jobb med TV-avtalen, och tar ansvar för att små nationer ska få stöd. Skidskyttet har kommit mycket längre än vad längdskidorna har gjort, säger Nystad till VG.\n\n160107 Trond Nystad, herrtränare Norge, innan en träning under Tour de Ski den 7 januari 2016 i Toblach. Foto: Carl Sandin / BILDBYRÅN\n\nI Norge har man märkt hur intresset för de allra största längdstjärnorna minskat i konkurrens med andra idrotter. Samtidigt är exempelvis Storbritannien mitt i en ekonomisk kris i sitt längdlandslag. Lucas Chanavat, från Frankrike, är en av världens främsta sprintåkare, och märker av vad som är på väg att hända.\n\n– Nu känns längd som en utdöende sport. Vi kämpar i flera länder. Det är en komplex fråga, men vi måste se efter lösningar för det är ett måste att hitta svaren, säger han.\n\n”Vi måste ta det på allvar”\n\nAlla tycks överens om att någonting behöver hända – men åsikterna kring hur längdsporten ska räddas går isär. Johannes Kläbo, den kanske störste stjärnan av alla inom sporten, har tidigare sagt att man borde ta efter cyklingen, och tävla i sponsrade stall – och för sina länder på mästerskap.\n\n– Det är mycket som man kan ta ifrån cykeln. Det är åtminstone något att diskutera mellan nationerna för att hitta lösningar, säger Lucas Chanavat.\n\n220211 Johannes Høsflot Klæbo of Norway with his bronze medal at the medal ceremony for men’s cross-country skiing individual 15 km during day 7 of the 2022 Winter Olympics on February 11, 2022 in Zhangjiakou. Photo: Jon Olav Nesvold / BILDBYRÅN / COP 217 / JE0038\n\nÄven Andrew Musgrave, stjärna i Storbritanniens landslag, menar att något behöver hända, och han märker stor skillnad i intresset från bara några år.\n\n– Det verkar som att intresset är mindre än för något år sedan. Det är aldrig ett bra tecken att tittarsiffror faller, det måste vi ta på allvar. Vi måste erbjuda en produkt som folk ser på.\n\nLÄS MER: Hiskeliga summan nu avslöjad – så otroligt mycket fick svenskstjärnorna betala för att bryta kontraktet i KHL",
    "Målvaktstalangen byter Danmark mot Norge": "Ungdomsakademin i Ikast har utvecklat talangen Mathilde Rømer, men nu väntar nya utmaningar för målvakten. 19-åringen byter till norska Molde med omedelbar verkan.\n\nMathilde Rømer har utvecklats som målvakt tillsammans med Andrea Austmo och Jessica Ryde i Ikast Håndbold. Men nu väljer talangen att flytta utomlands och påbörja ett äventyr i Norge.\n\nRømer har skrivit på ett avtal med norska Molde och kommer ansluta med omedelbar verkan.\n\n– Ett äventyr utomlands väntar mig och jag ser mycket fram emot en ny spännande vardag med nya utmaningar. Jag har varit väldigt glad och tacksam för min tid i Ikast, en tid jag kommer att minnas för gott folk. Jag skulle vilja säga tack till teamet och de runt omkring mig för att ni tror på mig och nu låter mig fullfölja min dröm, säger Rømer till Ikasts hemsida.\n\nIkast är i sin tur glada för Rømers skull och är samtidigt stolta över utvecklingen som skett i Ikast.\n\n– Vi är väldigt stolta över att kunna skicka Mathilde Rømer vidare i hennes karriär. Hon är ytterligare en från våra egna ungdomsled och ytterligare en högskolestudent som skickas vidare och det bevisar att vi har skapat en miljö i Ikast som inte bara utvecklar talanger, utan också attraherar dem från hela Danmark, säger regissören Daniel Grønhøj och fortsätter:\n\n– Rømer är en spännande handbollsspelare och en bra person både på och utanför planen och vi ser fram emot att följa henne utanför Danmarks gränser.\n\nMolde spelar i den norska högstaligan och ligger just nu på en andraplats i tabellen och slutade trea ifjol.\n\n– Vi har lagt ner mycket tid på detta. Det är inte alltid lätt att hitta rätt typer vid den här tiden på året. Mathilde är ung, men har en stor och väldigt spännande talang som kommer att passa in i vår grupp, säger tränare Tor Odvar till Moldes hemsida.",
    "Nya säsongen av Succession spelas in i Norge": "HBO:s succéserie \"Succession\" har inlett inspelningen av sin fjärde säsong. Nu meddelar HBO att delar av den kommande säsongen kommer att spelas in på norsk mark.\n\nSedan sin premiär 2018 har Succession, som finns på HBO Max i Sverige, snabbt blivit ett av HBO:s flaggskepp. Serien har hyllats av både kritiker och tv-publiken och dessutom belönats med hela 10 Emmy-vinster för sina två första säsonger. Under höstens Emmygala har serien chans på ytterligare en stor mängd vinster, då man nominerats till hela 25 stycken för den tredje säsongen.\n\nInspelningen av den fjärde säsongen påbörjades i New York under juli månad och nu rapporterar norska VG att delar av säsongen också kommer att spelas in i Norge. Exakt var inspelningen i Norge kommer att ske framgår inte, men VG hänvisar till ett pressmeddelande där HBO informerar att \"scener till den fjärde säsongen\" av Succession kommer att spelas in i Norge under hösten.\n\nEnligt rapporter från Bergens Tidene kommer ett av den kommande säsongens avsnitt spelas in i Sunnmøre, delvis på Juvet Landskapshotell.\n\nMer läsning:",
    "Svartåsviten såld till Norge och Danmark – ett år innan första delen ges ut i Sverige": "Den första delen av Christina Eriksons planerade 21 böcker om kvinnorna på Svartå herrgård kommer ut först om ett år, men sviten har redan sålts till Danmark och Norge. Genre, författare och efterfrågan är nyckelingredienser i en tidig försäljning.\n\nFörsäljningen följde därmed inte gängse praxis, sällan köper förlag på spekulation längre, de är ofta försiktigare idag.\n\nANNONS\n\n– Nej, det var inte det vanliga förloppet. Vi pitchade under våren, på Londonmässan. Då hade vi inget svenskt förlag, bara Christinas idé. Men hon är oerhört grundlig och hade en plan för alla böckerna, det var ganska lätt för dem att förstå. Och vi hade de första hundra sidorna av råmanuset, säger Maria Enberg, litterär agent och vd på Enberg Agency.\n\nEn så tidig försäljning av rättigheterna hör inte till vanligheten. Att Christina Erikson är en etablerad författare var avgörande, det är svårt att sälja in debutanter, i synnerhet efter pandemin. Men också genren var avgörande. Eskapism med stora känslor och rörande berättelser, gärna i serieform, är vad såväl förlag som läsare suktar efter nu, enligt Maria Enberg.\n\n– Det är riktig avkopplingsläsning. Men läsarna ställer stora krav på berättelsen, det ska vara en riktigt bra story som verkligen trollbinder oss, säger Maria Enberg.\n\nHon menar att Svartåsviten har allt som efterfrågas med starka karaktärer, spänning och den historiska miljön med verklig förankring. Som ett svenskt Downton Abbey eller Bridgerton.\n\nANNONS\n\nDet är Gyldendal Norsk Forlag, med förläggare Anne Louise Morseth-Nordbryhn som har köpt de norska rättigheterna. I Danmark är det Gyldendal och förläggare Elisabeth Strandgaard som kommer att ge ut sviten. För tidiga försäljningar är en god relation mellan agent och förlag viktigt, agenten ska ha god koll på vad förlagen söker till sina listor och nu söker de bland annat romantik, mysdeckare, historiskt, relationsromaner och feelgood. Christina Eriksons serie prickar in flera av de önskemålen.\n\nChristina Erikson är djupt inne i skrivarbubblan.\n\n– Jag har väldigt roligt när jag skriver och kanske märks det i texten. Jag tror att det syns om man inte har hjärtat där. Men jag känner mig som en rookie, jag är verkligen inte någon etablerad romanceförfattare.\n\nUnder hösten fortsätter försäljningen mot utlandet och på hemmaplan bjuds kommande läsare in till en kickoff på Bokmässan.\n\n– Vi har ett spännande år framför oss, det är inte traditionellt att börja så här tidigt men det är kul att bjuda in bakom kulisserna och att visa att Svartå finns på riktigt, säger Christina Erikson.\n\nLäs en längre intervju med Christina Erikson om bakgrunden till Svartåsviten här.",
    "Samarbete gällande energi och livsmedel på agendan när statsministern tog emot Norges statsminister": "Söndag den 28 augusti tog statsminister Magdalena Andersson emot Norges statsminister Jonas Gahr Støre. Under mötet diskuterade Andersson och Gahr Støre de nära relationerna mellan Sverige och Norge, efterverkningarna av Rysslands invasion av Ukraina såsom energipriser och livsmedelskris samt hur våra länder kan fortsätta stötta Ukraina.\n\nMagdalena Andersson berättade på presskonferensen efter mötet att båda ländernas regeringar kommer fortsätta sitt enträgna stöd till Ukraina och att Sveriges regering inom kort kommer att presentera ett ytterligare omfattande paket för att stödja Ukrainas motståndskraft.\n\nDe båda statsministrarna hade även diskuterat de globala konsekvenserna av Rysslands anfallskrig. Bland annat dess negativa effekter för Ukrainas spannmålsexport som behöver nya vägar över land efter Rysslands attacker mot Odessas hamn.\n\n– Ett viktigt arbete pågår i EU:s regi med att bygga upp solidaritetskorridorer, som framför allt går via Rumänien. Jag kan i dag meddela att vi från svensk sida har meddelat rescEU, som ordnar det här, att vi står redo att bidra med experter på logistik för att snabba på uppbyggnaden av de här solidaritetskorridorerna.\n\n– Om mer spannmål kan transporteras landvägen kan Ukraina öka sin export, samtidigt som Rysslands möjligheter att sätta press på Ukraina och omvärlden minskar. I många länder i världen kommer svälten att öka om vi inte lyckas med det här. Människor kommer att dö, sade statsministern.\n\nUppdrag om fortsatt samarbete kring elsystem\n\nKrigets effekter på energi- och elmarknader var ett annat ämne som diskuterades under mötet. Den sammankopplade elmarknaden gör detta till en gemensam utmaning men också styrka, sade Magdalena Andersson och lyfte fram hur Finland kunde understödjas med el från Sverige när Ryssland stängde av sina elleveranser till landet i våras.\n\n– Sverige och Norge har ett extra tätt samarbete kring elsystemen via våra systemoperatörer. För att ytterligare öka vår gemensamma motståndskraft har jag och Jonas har gett våra energiministrar i uppdrag att fortsätta våra länders samarbete, sade statsministern.",
    "TV: Titta här, Haalands kusin Tjåland får drömträff - från halva planen": "Långt ifrån den stora Premier League-scenen och landslagsrampljuset spelar Albert Braut Tjåland i Moldes reservlag. Klingar namnet bekant? Det är inte konstigt.\n\nTjåland är nämligen kusin med Manchester City-stjärnan Erling Braut Haaland. Och de verkar brås på varandra.\n\n\n\nNär Moldes II besegrade Førde med 3-2 häromdagen var Albert Tjåland nämligen en av målskyttarna, detta efter att ha svarat för en kalasträff. 18-åringen fick bollen i mittcirkeln på egen planhalva, mottade skott och avlossade en kanon som letade sig hela vägen in i mål.\n\nAlbert Tjåland är noterad för två matcher med Norges U17-landslag. Det återstår att se ifall han lyckas ta samma karriärsbana som Erling, som också började sin karriär i Molde.\n\nANNONS\n\nSe Tjålands mål i spelaren ovan.",
    "Ärliga orden i Norge inför nya skidsäsongen – erkänner nu efter alla blytunga besked: ”Vi har nog aldrig…”": "Flera stjärnor har slutat.\n\nNu är oron stor i Norge – som erkänner:\n\n– Vi har nog aldrig varit mer underdogs än i år.\n\nI många år har skidpubliken blivit vana vid att se den norska flaggan i topp i samband med längdtävlingar. Åkare som Heidi Weng och framför allt Therese Johaug har fullständigt dominerat scenen, och det är bara i sprint som Sverige haft ett övertag.\n\nÄrliga orden\n\nMen nu väntar en ny, och oviss verklighet. Therese Johaug har avslutat karriären, och sprintesset Maiken Caspersen Falla likaså. Dessutom har Heidi Weng och Ingvild Flugstad Östberg kämpat med hälsoproblem. Det är med andra ord stora frågetecken kring formen och hur det egentligen ska gå under vintern.\n\n220305 Therese Johaug of Norway celebrates and cries at the flower ceremony after the women’s 30 km classic technique mass start during the FIS Cross-Country World Cup on March 5, 2022 in Oslo. Photo: Jon Olav Nesvold / BILDBYRÅN\n\nOch det är en verklighet som Norge är väl medvetna om. Så pass att Sjur Ole Svarstad, enligt langrenn.no, nu erkänner:\n\n– Vi har nog aldrig varit mer underdogs än i år.\n\nHan fortsätter:\n\n– Jag tror och hoppas att många kanske inte har så stora förväntningar på oss i år, att de har mer realistiska förväntningar, säger damtränaren Sjur Ole Svarstad.\n\nSundlings svar\n\nI Sverige är man dock inte helt säkra på att Norge är uträknade och underdogs. Jonna Sundling menar att det finns bra tillväxt.\n\n– De har det i sig. Man ska aldrig räkna bort dem. Man vet aldrig vem som kommer underifrån. Jag tror absolut de kommer vara med i toppen, säger Jonna Sundling till SVT.\n\n201121 Heidi Weng of Norway after the women’s 10 km classic technique interval start during Beitosprinten 2020 on November 21, 2020 in Beitostølen. Photo: Vegard Wivestad Grøtt / BILDBYRÅN\n\nJonna Sundling, som framför allt ser fram emot VM i vinter, menar dock att det är svårt att förutse en given förhandsfavorit kommande säsong.\n\n– Det är väldigt öppet nu när Therese inte är med längre. Så det känns som att det kommer att bli lite annat resultat, säger hon.\n\nLÄS MER: Norska storstjärnornas utspel – tvärvänder nu om ryska längdåkare i världscupen: ”Så det måste vara, men…”"
}