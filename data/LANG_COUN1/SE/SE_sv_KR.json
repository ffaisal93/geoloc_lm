{
    "Krav på Sydkorea att utreda adoptioner": "",
    "Poängrekord när USA krossade Sydkorea": "Med tre raka VM-guld, 2010, 2014 och 2018, är USA storfavorit till att lyfta VM-pokalen även i år.\n\nAmerikanskrona, som inte förlorat en VM-match sedan semifinalförlusten mot Ryssland 2006, har inlett VM i Australien med fyra segrar på lika många matcher.\n\nUnder måndagsmorgonen tog laget sin 26:e raka seger i VM-sammanhang när Sydkorea besegrades med rekordsiffrorna 145-69. Aldrig tidigare har det gjorts fler poäng i en match på ett världsmästerskap för damer och USA dominerade både tekniskt och fysiskt.\n\n– De hade stora problem med vår storlek och vi spelade dessutom runt bollen väldigt bra, säger USA:s tränare Cheryl Reeve enligt ESPN.\n\nAmerikanskorna, som var klara för slutspel redan inför matchen mot Sydkorea, dominerade fullständigt och gjorde mer än 30 poäng i varje period där Brionna Jones (24 poäng) och A'ja Wilson (20 poäng) blev bästa poängspelare.\n\n– Jag tror inte jag spelat i något lag tidigare som är så bra på att göra poäng, det är helt galet att vi kom upp till 145 poäng. Vi har mycket talang i laget och när vi går ihop tillsammans spelar vi mycket mycket bra, säger A'Ja Wilson enligt ESPN.\n\nDet tidigare poängrekordet i ett världsmästerskap för damer var 143 poäng, vilket Brasilien gjorde 1990 mot Malaysia.",
    "Silent Hill: The Short Message har åldersmärkts i Sydkorea": "Under morgonen dök något väldigt intressant upp på webbplatsen för den kommitté som ansvarar för åldersmärkning av spel i Sydkorea (via Gematsu). Kort och gott har de åldersmärkt en titel vid namn Silent Hill: The Short Message, men utöver det finns det ingen information om vilka plattformar detta spel är tänkt att släppas till eller vad det faktiskt handlar om.\n\nUtgivaren listas som Uniana, som har gett ut många av Konamis spel i Sydkorea. Ryktena om kommande Silent Hill-spel har varit många under det gångna året, och ett av de mest ihållande är att Layers of Fear-utvecklarna Bloober Team är inblandade. Detta valde Bloober först att dementera, men det byttes sedan till att de inte ville kommentera och att de skulle utannonsera sina framtida projekt när tiden var inne. Folk har bland annat spekulerat i att de jobbar med en remake av Silent Hill 2.\n\nVad Silent Hill: The Short Message faktiskt är vet vi inte, men det snackas en del om att det kanske kan vara något episodiskt, någon form av antologi eller en demo i samma tappning som P.T. Det kan givetvis även vara något betydligt tråkigare, som ett mobilspel, så vi kanske inte ska ropa hej riktigt än.",
    "Nytt nordkoreanskt robottest – landade i havet": "Robottestet är det första sedan början av juni, då Nordkorea avlossade åtta kortdistansrobotar på en dag.\n\nDet nya testet sammanfaller med uppladdningen för en militärövning som USA och Sydkorea planerar att hålla i nästa vecka. Det atomkraftsdrivna hangarfartyget Ronald Reagan har redan anlänt till Sydkorea inför övningen. Under veckan ska också USA:s vicepresident Kamala Harris besöka Sydkoreas huvudstad Seoul.\n\nEnligt Japans försvarsdepartement landade roboten utanför Japans ekonomiska zon utan att orsaka några störningar för flyg- eller sjötrafiken.\n\nSydkoreas militär uppger enligt Reuters att det rörde sig om en kortdistansrobot som flög omkring 60 mil på omkring 60 000 meters höjd.\n\nDen sydkoreanska generalstabenkallar testet ”en allvarlig provokation”.",
    "Svensk barnbok utvald att möta läsare i Uruguay och Sydkorea - Kulturnytt i P1": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Flera döda i tyfon i Sydkorea": "Tyfonen, som drog in över den södra kusten under måndagen, är den värsta som drabbat Sydkorea på flera decennier.\n\nI den sydöstligt belägna hamnstaden Pohang, ett av de områden som drabbats värst, drogs sju kroppar och två överlevare ur vattnet från en underjordisk parkering tillhörande ett bostadshus som översvämmats till följd av det kraftiga regnovädret.\n\nTyfonen har hittills tvingat nästan 5 000 människor att lämna sina hem och omkring 12 000 byggnader har förstörts.\n\nMyndigheterna valde inför stormens ankomst att stänga över 600 skolor i förebyggande syfte. Dessutom ställdes cirka 250 inrikesflyg in.",
    "Hisingenpatriotens krisplan för Malmö: \"Skicka Turning Torso till Sydkorea\" - P4 Göteborg": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Barn hittades döda i resväskor – kvinna gripen": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "Sydkorea kommer att fokusera på kärnkraft på bekostnad av grön energi": "Enligt ett sydkoreanskt utkast ska förnybar energi stå för 21,5 procent av produktionskapaciteten i slutet av decenniet, vilket är en minskning med 30,2 procent jämfört med de tidigare planerna.\n\nVill öka mängden kärnkraft\n\nSydkorea planerar att minska sitt beroende av förnybara energikällor och öka kärnkraften för att nå ett starkare nationellt klimatmål, skriver Bloomberg News med hänvisning till ett utkast till landets långsiktiga elförsörjningsplan som energiministeriet nyligen presenterade.\n\nMerparten av minskningen kommer att täckas av kärnkraft, medan kol och gas förblir förändrade jämfört med det tidigare förslaget.\n\nVändpunkt?\n\nOm det slutförs skulle förslaget markera en vändpunkt under den nya regeringen ledd av president Yoon Suk Yeol, som fokuserar på kärnkraft framför förnybar energi för att uppfylla klimatmålen.\n\nUnder hela sin presidentkampanj lyfte Yoon fram kärnkraften och sa att det fanns ett behov av att bygga fler reaktorer, vilket är en tydlig vändning från tidigare president Moon Jae-ins anti-kärnkraftspolitik.",
    "Eurocine Vaccines nyförvärvade HSV-2-vaccinkandidat erhåller patentskydd i Sydkorea": "Eurocine Vaccines nyförvärvade HSV-2-vaccinkandidat erhåller patentskydd i Sydkorea tis, aug 30, 2022 10:06 CET Report this content\n\nEurocine Vaccines har erhållit ett godkännandebesked, ett så kallat Notice of Decision to Grant, från sydkoreanska patentverket, vilket omfattar innovationer med anknytning till den nyförvärvade vaccinkandidaten mot HSV-2, Herpes simplexvirus typ 2. Att lägga patentskydd i Sydkorea till beviljade patent i andra länder ligger väl i linje med bolagets globala patentstrategi eftersom Sydkorea anses vara en av de fyra viktigaste läkemedelsmarknaderna i Asien.\n\nDet erhållna beskedet om beviljande ger inte bara ett stärkt skydd för teknologin, utan det validerar också innovationsnivån för uppfinningen. Patentet är giltigt till 2037.\n\n- Patent med ett kommersiellt relevant skydd utgör en avgörande del av vårt arbete när det gäller att ta in nya kandidater. HSV-2-vaccinkandidaten är inget undantag, där patent idag är godkända eller under granskning för stora marknader världen över, kommenterar vd Hans Arwidsson.\n\nTidigare pressmeddelanden om HSV-2 vaccinkandidaten inkluderar:\n\nUtökning av portföljen med en terapeutisk HSV-2-vaccinkandidat\n\nEurocine Vaccines utökar vaccinportföljen med en terapeutisk HSV-2-vaccinkandidat\n\n\n\nStrategisk utvecklingsplan för den nya terapeutiska HSV-2-vaccinkandidaten\n\nEurocine Vaccines sammanfattar en strategisk utvecklingsplan för sin nya terapeutiska vaccinkandidat mot HSV-2\n\nLäs mer om vår portfölj, vaccinkandidaterna och behoven som de möter:\n\nEurocine Vaccines´ portfolio\n\nKontakt:\n\nHans Arwidsson\n\nVD, Eurocine Vaccines AB\n\nhans.arwidsson@eurocine-vaccines.com\n\n+46 70 634 0171\n\nOm Eurocine Vaccines\n\nEurocine Vaccines är ett utvecklingsbolag, som överbryggar klyftan mellan innovation och marknad i det högaktiva vaccinområdet.\n\nGenom bolagets portföljstrategi får innovativa vaccinkandidater möjligheten att nå marknaden snabbare, medan investerare erbjuds riskspridning med en stor framtida hävstång. Dessa vaccinkandidater licensieras senare till partners för fortsatt utveckling och kommersialisering.\n\nListat på Spotlight Stock Market, XSAT, verkar Eurocine Vaccines, EUCI, i hjärtat av det biovetenskapliga klustret vid Karolinska Institutet i Solna och har attraherat flera internationellt meriterade vaccinspecialister till sin styrelse.",
    "Nya Hyundai IONIQ 6 lockade fler än Hyundai IONIQ 5 i Sydkorea": "Intresset för Hyundais nästa elbil IONIQ6 är stort hemma i Sydkorea. Den strömlinjeformade elbilen lockade till sig 37 446 förhandsbokningar under det första dygnet, berättar Hyundai.\n\nFör att sätta det i perspektiv så fick elbilen Hyundai IONIQ 5 ”endast” 23 760 förbokningar på hemmamarknaden under det första dygnet. Koncernsyskonet Kia EV6 fick 21 000 förbokningar.\n\nMed IONIQ 6 vill Hyundai sätta aerodynamiken och effektiviteten i fokus. Räckvidden är upp till 610 kilometer från ett batteri på 77,4 kWh. Det är i klass med en annan effektiv elbil, nämligen Tesla Model 3.\n\nLong Range-version av Model 3 har ett batteri på 82 kWh (E5LD) och en räckvidd på 602 kilometer. De båda är fyrhjulsdrivna, även om IONIQ 6 är betydligt motorsvagare än Model 3. IONIQ 6 har en kombinerad effekt på 239 kW (326 hk) medan Model 3 LR levererar 366 kW (498 hk).\n\nLeveranserna av IONIQ 6 ska starta innan slutet på det här året i Sydkorea. När IONIQ 6 kommer till Sverige är ännu inte helt bekräftat. Du kan läsa mer om IONIQ 6 här.",
    "25 september: Nattens nyheter": "Straffen skärps för ryska soldater som deserterar och plundrar. Den som deserterar kan nu dömas till upp till tio års fängelse, enligt ett beslut av president Vladimir Putin.\n\nNordkorea har genomfört ännu ett robottest, det första sedan början av juni. Det uppger Sydkorea och Japan. Söndagens testskjutning sammanfaller med USA:s och Sydkoreas uppladdning för en gemensam militärövning i området nästa vecka.\n\nÖlands djurpark har nu lämnat in sin utredning om dödsolyckan i slutet av augusti, då en djurskötare blev ihjälstångad av en älgantilop. Enligt djurparken följdes alla rutiner vid tillfället. Älgantilopen ska inte heller ha betett sig aggressivt tidigare. Utredning har lämnats till Arbetsmiljöverket.",
    "Undermåligt förpackade frysta grisfötter från HKScan stoppade i Sydkorea": "Publicerad 01 september 2022\n\nUndermåligt förpackade frysta grisfötter från HKScan stoppade i Sydkorea ”Livsmedelsverket har informerats av myndigheten i Sydkorea om att det återigen påträffades ”Meat contamination due to damage to outer and inner packaging” i en sändning exporterad från Sverige”. Så skriver Livsmedelsverket i ett dokument i dagarna som berör slakteriet HKScan Sweden AB i Kristianstad. Det handlar om en sändning med produkten ”Frozen Pork Front Feet” som producerats av HKScan och som exporterats till Sydkorea via anläggningen Frigoscandia AB i Helsingborg. Livsmedelsverket har bett HKScan och Frigoscandia att vidta ”lämpliga korrigerande åtgärder för att förbättra livsmedelssäkerheten hos era produkter”. HKscan har meddelat myndigheten att de tar en dialog med Frigoscandia. FoodMonitor söker Frigoscandia /FoodMonitor",
    "Tv-tips: Vad är grejen med K-drama?": "",
    "UTRIKES: Diktatorns besked – då använder vi kärnvapen": "Kim Jong-Un har utropat Nordkorea till en ”kärnvapenstat”.\n\nI ett tal inför landets parlament lovar diktatorn att Nordkorea aldrig kommer att ge upp kärnvapen och robotar som han anser att landet behöver för att försvara sig mot västvärlden och USA:s ”aggression”, rapporterar AP\n\n– Vårt lands status som kärnvapenstat har blivit oåterkalleligt, säger Kim Jong-Un.\n\nNy lag\n\nEnligt statlig media i Nordkorea har Kim Jong-Un undertecknat en ny lag som ger militären automatisk rätt att genomföra en kärnvapenattack om regimen upplever att landets ledarskap attackeras.\n\nDessutom förbehåller sig Nordkorea rätten att hämnas med kärnvapen även om attacken på dess territorium endast involverar konventionell krigsföring.\n\nEventuella beslut relaterade till landets kärnvapenstyrkor fattas uteslutande av diktatorn Kim Jong-Un.\n\n\"Pariastatsbeteende\"\n\nKim Jong-Uns nya kärnvapenutspel kommer mitt under en frostig period mellan Nordkorea och Sydkorea.\n\nSydkoreas nytillträdde president Yoon Suk-yeol har intagit en hårdare position gentemot grannen i norr.\n\nHan har stärkt Sydkoreas militära kapacitet och har lovat att bygga vidare på en strategi som syftar till att avskräcka Nordkorea från att agera militärt. Samtidigt har Sydkorea erbjudit ett enormt ekonomiskt stöd om regimen i Pyongyang ger upp sin kärnvapenarsenal.\n\nMen Kim Jong-Un väljer att gå på offensiven.\n\n– Nordkoreas farhågor skulle bäst hanteras genom diplomati och minskad självisolering, men istället annonserar Pyongyang en oansvarigt riskabel och aggressiv kärnvapendoktrin. Sådant pariastatsbeteende kommer sannolikt att driva på den militära upprustningen i Asien eftersom andra länder tvingas agera för att motverka nordkoreanska hot mot stabiliteten, säger Leif-Eric Easley, docent i internationella studier vid Ewha Womans University i Seoul, till Al Jazeera.\n\nVapen till Ryssland\n\nNordkorea är en av få stater som utryckt ett starkt stöd för Rysslands anfallskrig i Ukraina.\n\nEnligt amerikanska underrättelseuppgifter köper Ryssland miljoner granater och raketer från Nordkorea.\n\nLÄS MER: DESPERAT PUTIN VÄNDER SIG TILL NORDKOREA\n\nFoto: President of Russia Office\n\nText: Redaktionen",
    "Tungviktsmöte i basket-VM: USA-Kina": "SVT Sports basketexpert Nick Rajacic har satt upp ett varningens finger för Kina, som han tippar ta brons bakom Australien och USA i VM.\n\n– Kina har spelat väldigt bra de senaste åren och håller på att bli en riktig basketnation, säger han.\n\nUSA, som har vunnit tre raka VM och fem av de senaste sex VM-turneringarna, utmanas nu av ett Kina, som krossat Sydkorea (107-44) och Bosnien och Hercegovina (98-51) i inledningen av VM. USA har å sin sida besegrat Belgien (87-72) och Puerto Rico (106-42).\n\nSka USA slå Kina lär man bland annat behöva få stopp på 2,08 m långa centern Han Xu, som till vardags spelar för New York Liberty i WNBA, och som är längst av alla spelare i VM.\n\nHär hittar du allt du behöver veta om basket-VM.\n\nSE MER: Så slutar basket-VM\n\nJavascript är avstängt Javascript måste vara påslaget för att kunna spela video Läs mer om webbläsarstöd Lista: Så slutar basket-VM, enligt SVT Sports expert Nick Rajacic. Foto: SVT/Bildbyrån\n\nDe fem största stjärnorna i VM",
    "Svensksvepet: Olle Wallins första ITF-titel": "Vi har rapporterat om svensksuccén i Danderyd. Ännu en svensk titel, på samma ITF-nivå ($15 000) bärgades i Texas i USA i helgen där Olle Wallin, Fair Play TK, tog hans allra första ITF-titel. Han avancerade genom hela tävlingen i Lubbock utan setförlust.\n\nI finalen slog han andraseedade Blaise Bicknell, Jamaica med 6-4, 6-2.\n\n– Finalen var väldigt bra tycker jag, jag spelade väldigt bra. Jag tyckte det var en välspelad match och jag servade och använde min forehand väldigt bra som jag har gjort hela veckan. Jag har känt mig väldigt stabil på banan den här veckan. Jag har precis bytt racket så det känns väldigt bra med det, säger Olle med ett skratt.\n\nLubbock i Texas är hemmaplan för Olle Wallin, som lämnat Riksidrottsgymnasiet i Båstad för collegelivet i USA.\n\n– Ja det var hemmaplan för mig, så det kändes väldigt speciellt för alla som var där hejar ju på en om de kommer från Lubbock, Texas. Det är väldigt skönt när man väl spelar. Jag älskar collegelivet! Det är mycket träning och tyvärr skola, men man måste göra grejor som man inte tycker om ibland. Jag har så himla bra människor runt omkring mig. Det hjälper väldigt mycket.\n\nVinsten i $15 000-tävlingen är största framgången hittills i Olle Wallins tenniskarriär.\n\n– Den här vinsten rankar jag självklart som etta i min karriär. Det är min första PRO-titel och det känns väldigt speciellt. Det var väldigt kul att vinna turneringen framför mina collegecoacher och vänner, så det var en speciell känsla.\n\nDen gångna veckan innehöll flera svenska framgångar, inte minst i ITF-tävlingen på hemmaplan. Som vi berättat tidigare vann Karl Friberg singeltiteln och även dubbeln tillsammans med Jonathan Mridha, som båda tillhör Solna TK och som tränar på just Good to Great i Danderyd, där $15 000-tävlingen hölls. Dessutom var Simon Freund, Lidingö TK i final i dubbel och semifinal i singel.\n\nKajsa Rinaldo Persson, Ystads TK, ångar på och har avancerat från knappt 1 300 till dagens notering, 568:a på rankingen. I veckan tog hon sig till semifinal i $25 000 på Sardinien. Där blev 234-rankade Camilla Rosatello, Italien för tufft motstånd och vann med 6-3, 6-2.\n\n100-rankade Mikael Ymer, Salk, spelar den här veckan ATP-tävlingen Sofia Open i Bulgarien där han ställs mot 59-rankade Ilya Ivashka i första omgången.\n\nI kvalet spelar Dragos Madaras, Fair Play TK, och det blev vinst i första kvalmatchen efter att italienaren Stefano Travaglia gett upp vid 5-0 i första set. I kvalfinal väntar hemmaspelaren Petr Nesterov (wc).\n\nElias Ymer, Salk, föll dessvärre direkt i kvalet i ATP250-tävlingen i Seoul, Sydkorea. Shintaro Mochizuki, Japan, vann med 1-6, 6-4, 6-3.\n\nAndré Göransson, Höllvikens TK och Ben McLachlan gick förra veckan till kvartsfinal i ATP-tävlingen i San Diego, USA och tävlar den här veckan i Seoul där de ställs mot Radu Albot och Chun-Hsin Tseng i första omgången.\n\n134-rankade Mirjam Björklund, Salk, föll i kvalfinalen i WTA-tövlingen i Tallin, Estland – 5-7, 4-6 mot Ysaline Bonaventure, Belgien (138:a på WTA) – men är inne i huvudtävlingen som Lucky Loser. I första omgången väntar 75-rankade tjeckiskan Tereza Martincova.\n\nVi noterar också, på juniorsidan, att William Rejchtman Vinciguerra, Fair Play TK, tog sig till final i Grade 5-tävlingen i Ingelheim, Tyskland.\n\nDen här veckan pågår två ITF-tävlingar på svensk mark. I Falun spelas $25 000 för herrar och i Salkhallen, Bromma spelas Grade 4-tävling (18 år). Matcherna i Falun streamas på tennis.se/play.\n\nÖversta bilden, foto: West Texas Pro Tennis",
    "USA gigantisk favorit i Presidents Cup": "På torsdag börjar Presidents Cup och det amerikanska laget är gigantiska favoriter. Det har aldrig varit större skillnad mellan lagen, på pappret, än vad det är den här gången.\n\nUSA:s lag har en snittvärldsranking på 11,6. Det internationella laget ligger på 48,9.\n\nUSA:s kapten Davis Love III har tolv spelar som alla är topp 25 i världen, fem av dem är topp 10.\n\nI Trevor Immelmans internationella lag är japanen Hideki Matsuyama högst rankad. Han är 17:e på världsrankingen. Fem spelare är innanför topp 30. Åtta spelare är rookies.\n\nSpelar som gått över till LIV är inte aktuella för Presidenst Cup. Så i stället för avhopparna Cameron Smith, Joaquin Niemann, Marc Leishman, Carlos Ortiz, Abraham Ancer och Branden Grace har Immelman fått plocka in yngre och lite mer orutinerade spelare.\n\n– Vi har absolut ingenting att förlora. De här killarna har jobbat häcken av sig sedan de var barn och nu har de äntligen tagit sig in i det här laget. Att göra det är stort. Så mitt budskap till dem är, nummer ett, att lita på sig själva, tro på sig själva och gå sedan ut och ha kul. Njut av varje sekund, säger Trevor Immelman till amerikansk media.\n\n\n\n\n\nDet första Presidents Cup spelades 1994. Den här veckan är det fjortonde gången USA och resten av världen förutom Europa möts. Matchen spelas på Quail Hollow i Charlotte, USA\n\nI Presidents Cup består de båda lagen av tolv spelare, precis som i Ryder Cup (Europa–USA). Skillnaden är att i Ryder Cup spelas det 28 matcher på tre dagar. I Presidents Cup spelas det 30 matcher på fyra dagar.\n\n\n\nTorsdag: Fem matcher, foursome.\n\nFredag: Fem matcher, bästboll.\n\nLördag: Fyra foursomematcher på morgonen, fyra bästbollmatcher på eftermiddagen.\n\nSöndag: Tolv singelmatcher.\n\n\n\nVarje match är värd en poäng. Delning ger en halv poäng till vardera laget. Totalt finns det 30 poäng att spela om.\n\nUSA har vunnit 11 av 13 spelade Presidents Cup. Det internationella laget har vunnit en gång (1998) och en har slutat oavgjort (2003).\n\n\n\nSenaste upplagan spelades 2019 på Royal Melbourne GC i Australien. Tiger Woods var spelande kapten för det amerikanska laget. Ernie Els var kapten för det internationella laget.\n\nUSA vann 16–14, trots underläge 8­–10 inför sista dagens singlar.\n\n\n\nUSA:s lag (världsranking inom parentes):\n\nScottie Scheffler (1\n\nPatrick Cantlay (4)\n\nXander Schauffele (5)\n\nJustin Thomas (7)\n\nCollin Morikawa (9)\n\nSam Burns (12)\n\nJordan Spieth (13)\n\nTony Finau (14)\n\nBilly Horschel (15)\n\nMax Homa (16)\n\nCameron Young (18)\n\nKevin Kisner (25)\n\nKapten: Davis Love III\n\n\n\nDet internationell laget (världsranking inom parentes):\n\nHideki Matsuyama, Japan (17)\n\nSungjae Im, Sydkorea (19)\n\nJoohyung Kim, Sydkorea (22)\n\nCorey Connors, Kanada (26)\n\nAdam Scott, Australien (30)\n\nK H Lee, Sydkorea (43)\n\nMito Pereira, Chile (49)\n\nSebastian Munoz, Colombia (63)\n\nCam Davis, Australien (66)\n\nChristian Bezuidenhout, Sydafarika (67)\n\nSi Woo Kim, Sydkorea (76)\n\nTaylor Pnedrith, Kanada (109)\n\nKapten: Trevor Immelman\n\nFÖLJ TÄVLINGEN HÄR\n\nTV-TIDER\n\nGolfskolan – se våra instruktionsfilmer:\n\nText: Bo Hansson • 2022-09-21",
    "Offentliggörande av utfall i övertecknad företrädesemission": "EJ FÖR OFFENTLIGGÖRANDE, DISTRIBUTION ELLER PUBLICERING, VARE SIG DIREKT ELLER INDIREKT, I ELLER TILL USA, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, SYDKOREA ELLER NÅGON ANNAN JURISDIKTION DÄR OFFENTLIGGÖRANDE, DISTRIBUTION ELLER PUBLICERING AV DETTA PRESSMEDDELANDE SKULLE VARA OLAGLIG ELLER KRÄVA YTTERLIGARE REGISTRERINGS- ELLER ANDRA ÅTGÄRDER. YTTERLIGARE RESTRIKTIONER ÄR TILLÄMPLIGA. SE AVSNITTET \"VIKTIG INFORMATION\" I SLUTET AV DETTA PRESSMEDDELANDE.\n\nScout Gaming Group AB (publ) (\"Bolaget\" eller \"SGG\") offentliggör idag utfallet i Bolagets företrädesemission av aktier om cirka 101 MSEK som avslutades den 22 september 2022 (”Företrädesemissionen”). 245 094 911 aktier tecknades med och utan stöd av teckningsrätter, vilket motsvarar cirka 120,9 procent av Företrädesemissionen som därmed blev övertecknad. Emissionsgarantierna behövde således ej tas i anspråk. Företrädesemissionen tecknades därmed till 100 procent och SGG tillförs därigenom cirka 101 MSEK före emissionskostnader.\n\nUtfallet i Företrädesemissionen\n\n192 985 659 aktier tecknades med stöd av teckningsrätter, vilket motsvarar cirka 95,2 procent av Företrädesemissionen medan 52 109 252 aktier tecknades utan stöd av teckningsrätter, vilket motsvarar cirka 25,7 procent av Företrädesemissionen. Företrädesemissionen är därmed övertecknad till totalt 120,9 procent och emissionsgarantierna behövde således ej tas i anspråk. Genom Företrädesemissionen tillförs Bolaget cirka 101 MSEK före emissionskostnader om cirka 2,5 MSEK. Cirka 40 procent av emissionslikviden används till kvittning eller återbetalning av bryggfinansiering, medan återstående cirka 60 procent tillförs Bolagets kassa. Ingen ersättning utgår för teckningsförbindelser eller garantiåtaganden.\n\nTeckning och tilldelning\n\nTilldelning av aktier har skett i enlighet med de principer som anges i det EU-tillväxtprospekt som Bolaget offentliggjorde den 6 september 2022 (”Prospektet”). Besked om tilldelning till de personer som tecknat aktier utan stöd av teckningsrätter sker genom meddelande på separat utskickad avräkningsnota. Förvaltarregistrerade aktieägare erhåller besked om tilldelning i enlighet med instruktioner från respektive förvaltare.\n\nLock-up\n\nSamtliga aktier som tecknas med stöd av teckningsförbindelser är föremål för s.k. lock-up, innebärande att aktierna som tilldelas med anledning av åtagandena inte får avyttras utan Bolagets föregående samtycke. Lock-up åtagandet gäller för en period om nio (9) månader efter tilldelning av aktier i Företrädesemissionen och är föremål för sedvanliga undantag.\n\nAktier och aktiekapital\n\nGenom Företrädesemissionen ökar SGG:s aktiekapital med cirka 10 667 390,97 SEK genom utgivande av 202 680 423 aktier. Efter registrering av Företrädesemissionen uppgår aktiekapitalet i Bolaget således till cirka 11 852 656,63 SEK, och antalet aktier uppgår till 225 200 470 aktier.\n\nBetalda tecknade aktier (”BTA”)\n\nHandel med BTA sker på Nasdaq First North Growth Market fram till omvandling av BTA till aktier genomförs. Omvandling sker efter att Företrädesemissionen registrerats hos Bolagsverket, vilket beräknas ske vecka 40, 2022.\n\nRådgivare\n\nCorpura Fondkommission AB (www.corpura.se) agerar finansiell rådgivare och Eversheds Sutherland Advokatbyrå AB agerar legal rådgivare i samband med Företrädesemissionen.\n\nFör ytterligare information, vänligen kontakta:\n\nNiklas Braathen, Styrelseordförande\n\nTel: +46 705 25 27 77\n\nE-mail: niklas.braathen@enlabs.com\n\nNiklas Jönsson, Finanschef och tf VD\n\nTel: +46 725 49 41 73\n\nE-mail: niklas.jonsson@scoutgaminggroup.com\n\nDenna information är sådan som Scout Gaming Group AB är skyldigt att offentliggöra enligt EU:s marknadsmissbruksförordning. Informationen lämnades för offentliggörande, genom ovanstående kontaktpersons försorg, den 26 september 2022, klockan 15.50 CET.\n\nOm Scout Gaming Group\n\nScout Gaming Group AB är en licensierad och reglerad fullsortiments leverantör inom Fantasy Sports. Företaget erbjuder en flexibel och anpassningsbar nätverksbaserad tjänst med stöd för de flesta sporter och ligor. Koncernen har säte i Stockholm, Sverige med utveckling och verksamhet i Bergen, Norge och Lviv, Ukraina. Försäljning, support och produktutveckling hanteras från kontoret på Malta. För mer information om bolaget, vänligen besök: scoutgaminggroup.com. Scout Gaming Group AB är noterat på Nasdaq First North Growth Market och bolagets Certified Adviser är Redeye AB.\n\nViktig information\n\nOffentliggörandet, annonseringen eller distribueringen av detta pressmeddelande kan vara föremål för restriktioner i vissa jurisdiktioner. Mottagare av detta pressmeddelande i jurisdiktioner där detta pressmeddelande har offentliggjorts, annonserats eller distribuerats bör informera sig om och följa sådana restriktioner. Mottagaren av detta pressmeddelande är ansvarig för att använda detta pressmeddelande, och informationen som här omnämns, i enlighet med tillämpliga regler i varje jurisdiktion. Detta pressmeddelande utgör inte ett erbjudande, eller en begäran om ett erbjudande, att köpa eller teckna några värdepapper i SGG i någon jurisdiktion, varken från SGG eller från någon annan. Detta pressmeddelande är inte heller ett prospekt enligt Förordning (EU) 2017/1129 (\"Prospektförordningen\") och har inte godkänts av någon regulatorisk myndighet i någon jurisdiktion.\n\nDetta pressmeddelande utgör inte en rekommendation rörande någon investerares uppfattning avseende Företrädesemissionen. Varje investerare eller framtida investerare bör genomföra sin egen undersökning, analys och bedömning av verksamheten samt data som beskrivs i detta pressmeddelande och offentligt tillgänglig information. Priset och värdet på värdepapper kan såväl minska som öka. Historiska resultat är inte en indikator på framtida resultat.\n\nDetta pressmeddelande utgör inte eller ingår inte i ett erbjudande eller en begäran om att förvärva eller teckna värdepapper i USA. Värdepapper som omnämns i detta pressmeddelande får inte säljas i USA utan registrering eller utan att det omfattas av ett undantag från registrering i enlighet med den vid var tid gällande amerikanska Securities Act från 1933 (\"Securities Act\") och får inte erbjudas eller säljas inom USA utan registrering, eller tillämpligt undantag från registrering, eller i en transaktion som inte är föremål för, registreringskrav enligt Securities Act. Det finns ingen avsikt att registrera värdepapper som omnämns här i USA eller att genomföra ett offentligt erbjudande av värdepappren i USA. Informationen i detta pressmeddelande får inte offentliggöras, publiceras, kopieras eller distribueras, direkt eller indirekt, i sin helhet eller i delar, i eller till Australien, Kanada, Japan, Hongkong, Nya Zeeland, Singapore, Sydafrika, USA eller i någon annan jurisdiktion där sådant offentliggörande, publicering eller distribuering av informationen inte skulle uppfylla tillämpliga lagar och regler eller där sådana åtgärder är föremål för juridiska restriktioner eller skulle kräva ytterligare registrering eller andra åtgärder än vad som krävs enligt svensk lag. Åtgärder som vidas i strid med denna instruktion kan utgöra ett brott mot tillämpliga värdepapperslagar och regler.\n\nI Storbritannien distribueras och riktas detta pressmeddelande, och annat material avseende värdepappren som här omnämns, endast till, och en investering eller investeringsaktivitet som är hänförlig till detta dokument är endast tillgänglig för och kommer endast att kunna utnyttjas av, \"kvalificerade investerare\" som är (i) personer som har professionell erfarenhet av affärer som rör investeringar och som faller inom definitionen av \"professionella investerare\" enligt definitionen i artikel 19(5) i den brittiska Financial Services and Markets Act 2000 (Financial Promotion) Order 2005 (\"Föreskriften\") eller (ii) enheter med hög nettoförmögenhet som omfattas av artikel 49(2)(a) till (d) i Föreskriften (alla sådana personer benämns gemensamt \"relevanta personer\"). Investeringar eller investeringsaktivitet som är hänförlig till denna kommunikation är endast tillgänglig för och kommer endast att kunna utnyttjas av relevanta personer i Storbritannien. Personer som inte är relevanta personer ska inte vidta någon åtgärd baserat på detta pressmeddelande och ska inte agera eller förlita sig på den.",
    "En miljon paket nudlar är fast i Göteborgs hamn – riskerar att eldas upp": "Den 10 juni lämnade ett lastfartyg en sydkoreanska hamn lastad med containrar som innehåller nästan en miljon paket nudlar. Destinationen var Göteborgs hamn och importören är en svensk företagare i Sjuhärad som vill sälja de portionsförpackade snabbnudlarna på den svenska marknaden.\n\nNu är containrarna med 80 ton nudlar fast i Göteborgs hamn. Orsaken är att de sydkoreanska hälsomyndigheterna glömt att skicka med ett särskilt intyg. När blundern upptäcktes skickades dokumenten, men då var det för sent.\n\n– Det här hälsocertifikatet var utfärdat nästan sex veckor efter avresa så de uppfyller inte kraven i lagstiftningen, säger Annika Sundström, tillförordnad avdelningschef på Livsmedelsverket.\n\nSedan januari i år ska snabbnudlar från bland annat Sydkorea vara provtagna innan de avsänds, enligt EU:s lagstiftning. Att skicka dokumenten i efterhand hjälper alltså inte.\n\n– Jag kan förstå att man kan tycka att det bara är dokument som utfärdats för sent, men var ska man dra gränsen? Det är ändå lagstiftat av EU hur systemet ska vara och vår uppgift är att kontrollera att det stämmer, säger Annika Sundström på Livsmedelsverket.\n\n”Strider mot sunt förnuft” att elda upp mat\n\nEnligt Annika Sundström står nudlarna inför tre alternativa öden: bli tillbakaskickade, säljas utanför EU eller bli destruerade – alltså brännas upp.\n\nHandlaren som vill importera varorna har överklagat Livsmedelsverkets beslut och skriver i överklagan att det ”strider mot allt sunt förnuft” att elda upp 966 240 portioner mat med tanke på inflationen och höjda matpriser. Det är även fel ur miljösynpunkt med de utsläpp förbränningen skulle innebära, enligt företagaren.\n\nEnligt företagets egen utsago har ingen konsument lidit skada av att äta de nudlar som företaget importerat i över 25 års tid.\n\nGP har försökt att nå företaget utan att lyckas.\n\nLÄS OCKSÅ: Forskning: Så dålig är färdigmat för hälsan\n\nLÄS OCKSÅ: Livsmedelsverket varnar för kycklingsmitta\n\nLÄS OCKSÅ: Ica, Coop och Santa Maria återkallar tortillachips – kommer från samma fabrik\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Hon satsade allt och har nu omsatt 60 miljoner på snigelsekret och fuktmasker": "”Du får inte ta honom på axeln. Du är yngre och dessutom kvinna. Det blir som att du trycker ner honom.”\n\nEn assistent tar Linn Weilar åt sidan. Entreprenören med rötterna i Småland är i Sydkorea och tar möten med ett tjugotal skönhetsmärken.\n\n”Du får inte lägga visitkortet i bakfickan, visitkortet ska ligga på bordet under hela mötet. Nu blir det som att du sätter dig på honom.”\n\nDet blev en del kulturkrockar där i Seoul.\n\nFör fem år sedan lämnade Linn Weilar en framgångsrik karriär på TV4:s kreativa avdelning och satsade allt på Jönköpingsbaserade e-handeln Bonnybonny, som sålde koreanska skönhetsmärken till svenska kunder. Först shoppade hon där, sedan köpte hon sajten.\n\nFrån början fanns det bara fyra varumärken på Bonnybonny. Linn Weilar ringde till olika retailers, som Åhléns och H&M, för att fiska efter ett bredare intresse för den bubblande trenden K-beauty.\n\nMed de stora återförsäljarna på kroken åkte hon till Sydkorea för att få ensamkontrakt på fler märken.\n\n”Det gick ganska snabbt. Helt plötsligt hade jag en hel portfölj.”\n\nMottagandet i Sydkorea var nästan kungligt, trots att Linn Weilar bara var i uppstartsfas. Det var middagar och frukostar. Inte några timmeslånga möten över kaffe, som i Sverige.\n\n”En körde mig i nästan en limousine tillbaka till flygplatsen. Det är ett unikt affärsklimat. Jag kunde inte riktigt berätta att jag tar dig – och dina 20 konkurrenter.”\n\nFrån NK till Willys\n\nI dag har Linn Weilar mångåriga kontrakt på exklusiva rättigheter för 25 koreanska varumärke, samt det egna märket Stay Well, även det med tillverkning i Sydkorea.\n\nHittills har hennes Nordic Cosmetics & Healthcare och Nordic Cosmetics Import omsatt 60 miljoner kronor. Hon startade det förstnämnda bolaget med estländska Madis Vahtre, som hon beskriver som ett lyckopiller.\n\n”Min partner i Estland hade redan ett fungerande logistikcenter när vi träffades vilket gjorde att vi kunde växa direkt. Något som vart extremt viktigt. Utan gänget på lagret så hade vi ej kunnat få de stora återförsäljare som vi fått.”\n\nDe säljer produkter till återförsäljare i olika prisklasser – från NK till Willys och Lyko däremellan.\n\nNär Linn Weilar ska lista sina främsta snilledrag på resan är tajming i topp.\n\n”Det var supertur att jag trippade på den här trenden.”\n\nNästa snilledrag var att agera rakt på trenden och att våga hoppa av ett stabilt och bra jobb. Linn Weilar säger att hon har entreprenörsandan i blodet och hon har tidigare startat bolag i helt andra segment – en pensionärspool och ett klädmärke.\n\nErfarenheterna från försäljning på TV4 gjorde att hon vågade gasa direkt.\n\n”När man jobbar med sälj så vet man att ingenting behöver vara klart. Man skaffar kunderna först. Utan kunderna spelar det ingen roll hur bra produkten är. Det går inte att sitta på sin kammare i hundra år. Man är transparent och berättar att det här håller jag på med, vill ni vara med?”\n\nNär Linn Weilar satsade seglade K-beauty upp från ingenstans som en global trend. De Instagramvänliga ansiktsmaskerna kom ofta inte till en så dyr prislapp och hade stort fokus på annorlunda innehåll och anti-age. Linn Weilar hade redan en passion för skönhet.\n\nDet innebär också att hon har köpt många dyra produkter och känt sig lurad, säger hon.\n\nHur är statusen för K-beauty i dag, är trenden lika het?\n\n”Jag tror inte att man kan säga att det är supertrendigt men det har blivit verkligt etablerat. Har man tur så blir en trend något som alla bara tar för givet att det finns och så har det blivit. Går man in på Åhlens eller andra återförsäljare så har de en avdelning som heter K-beauty. Och jag skulle säga att det är tur att man jobbar med Korea där det sker mycket teknikutveckling. I dag finns det masker för bröst, mage och rumpa. Och så har vi ju hela hållbarhetstrenden.”\n\nDet var bland annat av hållbarhetsskäl som Linn Weilar och teamet startade det egna märket Stay Well. Bland annat ville hon skapa komposterbara masker.\n\n”Vi har tagit nästa steg. Jag kan inte stå bakom något som ökar plasten i havet”, säger hon.\n\nBolaget har också tagit fram den populära hudvårdsingrediensen kollagen från fermenterade sojabönor. Normalt kommer den annars från gris eller andra animaliska källor.\n\nMen att transportera från Sydkorea är inte direkt en klimatinsats.\n\n”Det tar jättelång tid att frakta med båt. Flyg tar bara fem dagar. På något sätt har vi ändå lyckats frakta bättre med båt.”\n\nHållbarhet och snäll snigelhantering (det tar sex timmar för en snigel att producera ett gram sekret) är viktigt.\n\nStay Well har blivit Nordic Cosmetics & Healthcares storsäljare. Linn Weilar beskriver märket som ett slags koreanskt L’Oreal.\n\n”Är det något som jag är stolt över så är det att vi lyckats ta fram ett relativt hållbart märke med ett så bra innehåll.”\n\nDelade ut paket på julafton\n\nEntreprenörsresan har inte varit enkel. Allt höll nästan på att gå i stöpet redan i början. Och det var postens fel, säger Linn Weilar.\n\nEn rubrik i Expressen 2017 löd: ”Postnord har slarvat bort 31 av Linns paket.”\n\n”Jag åkte ut på julafton och levererade paketen personligen. Det kändes bättre att kunderna fick dem. Men jag drog gränsen vid Uppsala- och Stockholmsregionen.”\n\nNu säger Linn Weilar att hon är en av få som har fått kompensation av Postnord.\n\n”Då var vi så små och nya. Det var så extremt stressande, även om det löste sig helt okej.”\n\nHon fick vara tomte på loftet – på riktigt.\n\n”Vi hade köpt ett hus med ett loft där jag kunde arbeta. Jag satte på etiketterna för hand och åkte med min lilla bebis med paketen.”\n\nDen lilla bebisen följde vid tre månaders ålder även med sin mamma på skönhetsmässa i Barcelona.\n\n”Jag ser nu att det var jättekul men det var ju kämpigare på ett helt annat sätt.”\n\nBra med kris i kroppen\n\nHela entreprenörsresan beskriver Linn Weilar som en bergodalbana, att konstant kasta sig mellan hopp och förtvivlan.\n\n”En drivkraft till att starta eget är friheten. Nu bestämmer jag helt själv. Jag bestämmer hur mycket och hur lite.”\n\nSamtidigt måste det skava.\n\n”I början är det viktigt att känna lite ekonomisk kris i kroppen. Om man alltid har något på det torra så driver man det lite halvdant. Jag har ju barn dessutom och hade ett liv som kostade mycket pengar. Vi ville inte äta knäckebröd för att mamma skulle satsa på sitt. Det gav mig ett driv. Det här måste gå nu!”\n\nMan måste dra undan mattan. Och om det inte fungerar så hoppar man av snabbt. Det är Linn Weilars devis.\n\n”Det gör någonting när man kämpar ihjäl sig. Just nu måste vi till exempel in i Tyskland. Det är en nytändning, att det finns en ‘sense of urgency’. Och den kostar lite. Man är orolig och räknar plankorna i taket. Men går det så är det en stor belöning, även om man när man är mitt uppe i det tänker ‘aldrig mer’.”\n\nLinn Weilars tips till nya entreprenörer, som helt plötsligt blir sin egna chef, är att skaffa en mentor och att visualisera sina dagar. För egen del håller hon fast vid röda post-it-lappar.\n\nGår mot strömmen\n\nPandemin blev en bump in the road för Nordic Cosmetics & Healthcare. Hudvårdsmärken gick generellt som tåget men för Linn Weilar har inte satsat på e-handel så mycket som fysiska återförsäljare. Dessutom stängde flera fabriker i Sydkorea ner.\n\nEtt sätt som höll allt flytande var att bolaget ställde om och sålde koreansk handsprit – pandemianpassad K-beauty\n\n”Digitalt kommer vara starkt länge men retail är starkt nu”, säger Linn Weilar.\n\n”Vår egna plattform hade nog kunnat gå bättre om vi hade fokuserat mer med den. Men vi märkte också av att det var tydligt att man hellre köpte hem än gick på salong.”\n\nJust nu ligger fokuset på Tyskland. Linn Weilar har agentur för nio koreanska skönhetsmärken i landet och har precis kommit in på en av Tysklands största kedjor, Müller.",
    "Rönnskär i underläge – och flera lokala framgångar – Norran": "",
    "Fotbolls-VM 2022: Spelschema – dag för dag - Radiosporten": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Carl Bildt om nya regeringen: Kan jag hjälpa till med något så gör jag det": "Carl Bildt vill vara med och rita om den försvarspolitiska kartan. Men vill inte svara på om han kan tänka sig att bli Sveriges utrikesminister på nytt.\n\nI en intervju med DN säger Bildt att det blir svårt att hålla Sverigedemokraterna utanför utrikespolitiken, vilket liberala och moderata röster krävt.",
    "Quail Hollow – lyxklubb med få inbjudna": "USA har hemmaplan och det är på Quail Hollow i Charlotte, North Carolina som slaget ska stå.\n\nQuail Hollow är en privat klubb, banan är omgiven av exklusiva lyxhus. Ett av dem tillhör majorvinnaren Webb Simpson, som är medlem på klubben och vicekapten för USA denna veckan.\n\nEnligt golf.com är det extremt svårt att bli medlem på Quail Hollow. Klubben har runt 300 medlemmar och den som vill in måste först få en rekommendation av en medlem, sedan betala inträdesavgiften på 100 000 dollar (en miljon kronor om vi håller oss till en dollarkurs på tio kronor) och en månatlig avgift på 800 dollar (cirka 8 000 kronor).\n\nKlubben grundades 1959 och arrangerar, bland annat, Wells Fargo Championship på PGA Tour. 2017 gick PGA-mästerskapen på banan (Justin Thomas vann).\n\nBanan är drygt 6 900 meter lång. Par är 72 men under Presidents Cup är det par 71 som gäller, det första hålet är annars par 5 för medlemmarna.\n\nMånga banor har sina kända hål eller sträckningar. På Quail Hollow finns The Green Mile, hål 16–18.\n\nHål 16 är ett långt par 4, dogleg med en green som ligger precis vid kanten av en sjö.\n\nHål 17, par 3, har vatten längs hela vänstersidan.\n\nHål 18, par 4, räknas som ett av de tuffaste avslutningshålen på PGA Tour. Hålet mäter 457 meter med en bäck som löper längs vänster sida av fairway och green.\n\nEftersom matchspel inte alltid varar i 18 hål spelas dock banan lite annorlunda denna veckan. Svåra The Green Mile ligger nu som hål 13–15 för att säkerställa att hålen blir spelade i så många matcher som möjligt.\n\nSpelschema:\n\nTorsdag: Fem matcher, foursome.\n\nFredag: Fem matcher, bästboll.\n\nLördag: Fyra foursomematcher på morgonen, fyra bästbollmatcher på eftermiddagen.\n\nSöndag: Tolv singelmatcher.\n\nUSA:s lag (världsranking inom parentes):\n\nScottie Scheffler (1\n\nPatrick Cantlay (4)\n\nXander Schauffele (5)\n\nJustin Thomas (7)\n\nCollin Morikawa (9)\n\nSam Burns (12)\n\nJordan Spieth (13)\n\nTony Finau (14)\n\nBilly Horschel (15)\n\nMax Homa (16)\n\nCameron Young (18)\n\nKevin Kisner (25)\n\nKapten: Davis Love III\n\n\n\nDet internationell laget (världsranking inom parentes):\n\nHideki Matsuyama, Japan (17)\n\nSungjae Im, Sydkorea (19)\n\nJoohyung Kim, Sydkorea (22)\n\nCorey Connors, Kanada (26)\n\nAdam Scott, Australien (30)\n\nK H Lee, Sydkorea (43)\n\nMito Pereira, Chile (49)\n\nSebastian Munoz, Colombia (63)\n\nCam Davis, Australien (66)\n\nChristian Bezuidenhout, Sydafarika (67)\n\nSi Woo Kim, Sydkorea (76)\n\nTaylor Pendrith, Kanada (109)\n\nKapten: Trevor Immelman\n\nFÖLJ TÄVLINGEN HÄR\n\nTV-TIDER\n\nGolfskolan – se våra instruktionsfilmer:\n\n\n\n\n\n\n\n\n\nText: Bo Hansson • 2022-09-21",
    "Stjärnregissören Asghar Farhadi manar till solidaritet med Irans kvinnor 26 september 2022 - Kulturnytt i P4": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Så överför de energi trådlöst 30 meter bort": "I Sydkorea har forskare använt infraröd laser för att ladda enheter på mer än 30 meters avstånd. Tekniken är intressant för allt från telefoner till uppkopplade sensorer.\n\nInduktionsladdning är kraftöverföring via ett magnetfält som skapas mellan två metallspolar, exempelvis i en ”trådlös” mobilladdare respektive telefonen. Tekniken har dock sin begränsning i att man fortfarande är bunden vid laddplattan.\n\nMen nu tror forskare vid Sejong University i Sydkorea att deras framsteg kan leda till ett framtida system för trådlös laddning där exempelvis mobilen tankas automatiskt så fort du kliver in i en butik – och den trådlösa laddningen kan skickas genom ett stort rum.\n\nSjälva genombrottet handlar om att forskarna har lyckats överföra energi trådlöst med hjälp av infraröd laser på ett avstånd som överstiger 30 meter. Det skriver Optica. Utöver lasern ingår en mottagare i deras system, med en optisk förstärkare av typen EDFA (erbium-dopad fiberförstärkare).\n\nRedo att skala upp\n\nMottagarens bollform innebär att ljusstrålar kan tas emot från alla riktningar. Den har en retroreflektor med en sfärisk lins som fokuserar ljuset. I enheten skapas en infraröd ljusstråle med en central våglängd på 1 550 nanometer, och den träffar en solcell som omvandlar ljuset till elektricitet.\n\nI forskarnas tester har de lyckats överföra en ljusstråle på 400 milliwatt cirka 30 meter till mottagaren på 10 x 10 mm. Där har den omvandlats till 85 milliwatt el, vilket möjligtvis skulle kunna driva en eller ett par små sensorer.\n\nMen forskningen är ännu i sin linda, och forskarna säger sig vara redo för att skala upp tekniken till en nivå där man exempelvis skulle kunna ladda en mobiltelefon. Ett annat område skulle kunna vara att ge trådlös laddning till uppkopplade enheter. Forskningen har publicerats i Optic Express.",
    "Här ser du Puerto Rico-Belgien": "Emma Meesseman, till vardags i WNBA, är en av VM:s största stjärnor.\n\n– Hon är en stor profil, en fantastisk spelare, och har gjort så att Belgien är en toppnation i världen, säger SVT Sports expert Nick Rajacic.\n\nPuerto Rico har besegrat Bosnien och Hercegovina (82-58) och förlorat stort mot USA (106-42) i inledningen av årets basket-VM. Belgien har också inlett turneringen med en seger (84-61 mot Sydkorea) och en förlust (mot USA med 72-87).\n\nHär hittar du allt du behöver veta om basket-VM.\n\nSE MER: Så slutar basket-VM\n\nJavascript är avstängt Javascript måste vara påslaget för att kunna spela video Läs mer om webbläsarstöd Lista: Så slutar basket-VM, enligt SVT Sports expert Nick Rajacic. Foto: SVT/Bildbyrån\n\nDe fem största stjärnorna i VM",
    "ESPN: Araújo ska opereras - förväntas missa VM": "När Uruguay spelade en träningslandskamp mot Iran i fredags tvingades Ronald Araújo bryta matchen. Barcelona-stjärnan tog sig för ena ljumsken, men skadan verkar vara värre än befarat.\n\nNu rapporterar nämligen ESPN att Araújo kommer opereras i veckan för en lårskada och därmed väntas han missa VM senare i år. Bakslaget är även tungt för Barça då 23-åringen har varit en startspelare den här säsongen.\n\nEnligt Catalunya Radio, som har samma uppgifter, blir Araújo borta två till tre månader.\n\nVM spelas i Qatar mellan 20 november och 18 december. Uruguay är i samma grupp som Portugal, Sydkorea och Ghana.",
    "Sandvik utser ny affärsområdeschef för Sandvik Mining and Rock Solutions": "Sandvik utser ny affärsområdeschef för Sandvik Mining and Rock Solutions mån, sep 26, 2022 16:00 CET Report this content\n\nSandvik har utsett Mats Eriksson till affärsområdeschef för Sandvik Mining and Rock Solutions (SMR) och ny medlem i Sandviks koncernledning från och med den 1 oktober 2022. Han är för närvarande chef för Load and Haul, en division inom Sandvik Mining and Rock Solutions.\n\n− Mats Eriksson är en erfaren internationell ledare som framgångsrikt levererat starka resultat och tillväxt för division Load and Haul. Han har också haft en avgörande betydelse för utvecklingen av vårt världsledande erbjudande av batterielektriska fordon. Mats Eriksson har starka meriter när det gäller att utveckla högpresterande ledare och organisationer, och jag är övertygad om att han med sin gedigna bakgrund och egenskaper kommer att bli en utmärkt affärsområdeschef för Sandvik Mining and Rock Solutions, säger Stefan Widing, VD och koncernchef för Sandvik.\n\nMats Eriksson är född 1962 och finsk medborgare. Han började på Sandvik 2016, då han anslöt som divisionschef för Load and Haul. Han har tidigare bland annat varit VD och koncernchef på två börsnoterade bolag, Cencorp Oyj and Salcomp Oyj. Därutöver har han haft ledande positioner på flera andra bolag där har han byggt upp affärer och verksamheter i länder som Singapore, Malaysia, Kina, Indien, USA, Brasilien och Sydkorea.\n\nStockholm, 26 september 2022\n\nSandvik AB\n\nFör ytterligare information kontakta Louise Tjeder, chef för investerarrelationer, tel. 070 782 6374 eller Johannes Hellström, presschef, tel. 070 721 1008.\n\n-----------------------------------------------------------------------------------------------------------------------------------------\n\nSandvik-koncernen\n\nSandvik är en global, högteknologisk industrikoncern som tillhandahåller lösningar som förbättrar produktivitet, lönsamhet och hållbarhet inom tillverknings-, gruv- och infrastrukturindustrierna. Vi ligger i framkant inom digitalisering och fokuserar på att optimera våra kunders processer. Vårt världsledande erbjudande inkluderar utrustning, verktyg, tjänster och digitala lösningar för skärande metallbearbetning, gruvdrift, bergavverkning, krossning och sortering. Koncernen hade 2021 omkring 39 000 medarbetare och intäkter på cirka 86 miljarder SEK i runt 150 länder i kvarvarande verksamheter\n\nTaggar:",
    "Zesec of Sweden AB (publ) offentliggör EU-tillväxtprospekt med anledning av förestående företrädesemission av units": "DETTA PRESSMEDDELANDE FÅR INTE OFFENTLIGGÖRAS, PUBLICERAS ELLER DISTRIBUERAS, DIREKT ELLER INDIREKT, INOM ELLER TILL USA, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, SYDKOREA ELLER I NÅGON ANNAN JURISDIKTION DÄR OFFENTLIGGÖRANDE, PUBLICERING ELLER DISTRIBUTION AV INFORMATIONEN INTE SKULLE VARA FÖRENLIG MED LAG ELLER KRÄVA REGISTRERING ELLER ANDRA ÅTGÄRDER.Zesec of Sweden AB (publ) (\"Zesec\" eller Bolaget\") publicerar EU-tillväxtprospekt med anledning av den företrädesemission av units som beslutats av styrelsen den 19 september 2022 (\"Företrädesemissionen\"). EU-tillväxtprospektet (\"Prospektet\") har idag godkänts av Finansinspektionen och finns nu tillgängligt på Bolagets hemsida.\n\nZESEC OF SWEDEN AB (PUBL) OFFENTLIGGÖR EU-TILLVÄXTPROSPEKT MED ANLEDNING AV FÖRESTÅENDE FÖRETRÄDESEMISSION AV UNITS\n\nDETTA PRESSMEDDELANDE FÅR INTE OFFENTLIGGÖRAS, PUBLICERAS ELLER DISTRIBUERAS, DIREKT ELLER INDIREKT, INOM ELLER TILL USA, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, SYDKOREA ELLER I NÅGON ANNAN JURISDIKTION DÄR OFFENTLIGGÖRANDE, PUBLICERING ELLER DISTRIBUTION AV INFORMATIONEN INTE SKULLE VARA FÖRENLIG MED LAG ELLER KRÄVA REGISTRERING ELLER ANDRA ÅTGÄRDER.\n\n\n\nZesec of Sweden AB (publ) (\"Zesec\" eller Bolaget\") publicerar EU-tillväxtprospekt med anledning av den företrädesemission av units som beslutats av styrelsen den 19 september 2022 (\"Företrädesemissionen\"). EU-tillväxtprospektet (\"Prospektet\") har idag godkänts av Finansinspektionen och finns nu tillgängligt på Bolagets hemsida.\n\nProspektet har upprättats med anledning av den förestående Företrädesemissionen och har idag, den 23 september 2022, godkänts av Finansinspektionen. Prospektet, innehållande fullständiga villkor och anvisningar samt övrig information om Företrädesemissionen, finns tillgängligt på Bolagets webbplats (www.zesec.com) samt på Eminova Fondkommission AB:s webbplats (www.eminova.se). Prospektet kommer även att finnas tillgängligt på Finansinspektionens webbplats (www.fi.se). Anmälningssedlar kommer att göras tillgängliga på Bolagets och Eminova Fondkommission AB:s webbplats dagen innan teckningsperioden inleds. För närmare information om Företrädesemissionen hänvisas till Prospektet.\n\nPreliminär tidplan\n\n22 september 2022\n\nSista dag för handel inklusive rätt till uniträtter\n\n23 september 2022\n\nFörsta dag för handel exklusive rätt till uniträtter\n\n26 september 2022\n\nAvstämningsdag för deltagande i Företrädesemissionen\n\n29 september - 13 oktober 2022\n\nTeckningsperiod för Företrädesemissionen\n\n29 september 2022\n\nFörsta dag för handel i uniträtter och BTU\n\n10 oktober 2022\n\nSista dag för handel i uniträtter\n\n17 oktober 2022\n\nBeräknad dag för offentliggörande av utfallet i Företrädesemissionen\n\nRådgivare\n\nEminova Partners AB agerar finansiell rådgivare och Advokatfirman Delphi i Göteborg KB agerar legal rådgivare i samband med Företrädesemissionen. Eminova Fondkommission AB agerar emissionsinstitut.\n\n\n\n\n\nFör ytterligare information, vänligen kontakta:\n\nMagnus Gilborne, VD på Zesec of Sweden AB (publ)\n\nmg@zesec.com\n\n+46 70 375 40 74\n\nBolagets Mentor är Eminova Fondkomission AB | 08-684 211 10 | adviser@eminova.se\n\n\n\nFöljande dokument kan hämtas från beQuoted\n\nZesec of Sweden ABpubloffentliggor EU-tillvaxtprospekt om f.pdf\n\nOm Zesec\n\nZesec of Sweden AB (publ) är ett SaaS-bolag inom PropTech noterat på NGM Nordic SME. Bolaget erbjuder digital porttelefoni och access för flerbostadsfastigheter och kontor. Med Zesec-appen flyttar nycklarna in i mobilen vilket gör att användarna endast behöver smartphone för att öppna entrédörren, garaget eller grinden. Fastighetens existerande elektriska lås digitaliseras enkelt och kostnadseffektivt med egenutvecklad styrenhet MX installerad av auktoriserad återförsäljare. Bolagets patentsökta molnbaserade porttelefoni-lösning med QR-kod gör att besöksmottagaren via video- och talsamtal i smartphone kan svara när någon ringer på dörren, öppna eller avvisa besöket, från var som helst i världen. Vi bygger det nyckelfria samhället.\n\n\n\nFör mer information, se Zesecs hemsida www.zesec.com.\n\n\n\n\n\nViktig information\n\nPublicering, offentliggörande eller distribution av detta pressmeddelande kan i vissa jurisdiktioner vara föremål för restriktioner enligt lag och personer i de jurisdiktioner där detta pressmeddelande har offentliggjorts eller distribuerats bör informera sig om och följa sådana legala restriktioner. Mottagaren av detta pressmeddelande ansvarar för att använda detta pressmeddelande och informationen häri i enlighet med tillämpliga regler i respektive jurisdiktion. Detta pressmeddelande utgör inte ett erbjudande om, eller inbjudan att, förvärva eller teckna några värdepapper i Bolaget i någon jurisdiktion, varken från Bolaget eller från någon annan.\n\nDetta pressmeddelande är inte ett prospekt enligt betydelsen i förordning (EU) 2017/1129 (\"Prospektförordningen\") och har inte blivit godkänt av någon regulatorisk myndighet i någon jurisdiktion.\n\nDetta pressmeddelande utgör inte ett erbjudande om eller inbjudan avseende att förvärva eller teckna värdepapper i USA. Värdepapperna som omnämns häri får inte säljas i USA utan registrering, eller utan tillämpning av ett undantag från registrering, enligt den vid var tid gällande U.S. Securities Act från 1933 (\"Securities Act\"), och får inte erbjudas eller säljas i USA utan att de registreras, omfattas av ett undantag från, eller i en transaktion som inte omfattas av registreringskraven enligt Securities Act. Det finns ingen avsikt att registrera några värdepapper som omnämns häri i USA eller att lämna ett offentligt erbjudande avseende sådana värdepapper i USA. Informationen i detta pressmeddelande får inte offentliggöras, publiceras, kopieras, reproduceras eller distribueras, direkt eller indirekt, helt eller delvis, i eller till USA (innefattande dess territorier och provinser, varje stat i USA samt District of Columbia), Australien, Singapore, Nya Zeeland, Japan, Schweiz, Sydkorea, Kanada, Hongkong eller Sydafrika eller någon annan jurisdiktion där sådant offentliggörande, publicering eller distribution av denna information skulle stå i strid med gällande regler eller där en sådan åtgärd är föremål för legala restriktioner eller skulle kräva ytterligare prospekt, registrering eller andra åtgärder än vad som följer av svensk rätt. Åtgärder i strid med denna anvisning kan utgöra brott mot tillämplig värdepapperslagstiftning.\n\nI Storbritannien distribueras och riktas detta dokument, och annat material avseende värdepapperen som omnämns häri, endast till, och en investering eller investeringsaktivitet som är hänförlig till detta dokument är endast tillgänglig för och kommer endast att kunna utnyttjas av, \"kvalificerade investerare\" som är (i) personer som har professionell erfarenhet av verksamhet som rör investeringar och som faller inom definitionen av \"professionella investerare\" i artikel 19(5) i den brittiska Financial Services and Markets Act 2000 (Financial Promotion) Order 2005 (\"Ordern\"); eller (ii) personer med hög nettoförmögenhet som avses i artikel 49(2)(a)-(d) i Ordern (alla sådana personer benämns gemensamt \"relevanta personer\"). En investering eller en investeringsåtgärd som detta meddelande avser är i Storbritannien enbart tillgänglig för relevanta personer och kommer endast att genomföras med relevanta personer. Personer som inte är relevanta personer ska inte vidta några åtgärder baserat på detta pressmeddelande och inte heller agera eller förlita sig på det.\n\nFramåtriktade uttalanden\n\nI den utsträckning detta pressmeddelande innehåller framåtriktade uttalanden representerar sådana uttalanden inte fakta och kännetecknas av ord som \"ska\", \"förväntas\", \"tror\", \"uppskattar\", \"avser\", \"ämnar\", \"antar\" och liknande uttryck. Sådana uttalanden uttrycker Zesecs avsikter, åsikter eller nuvarande förväntningar eller antaganden. Sådana framåtriktade uttalanden är baserade på nuvarande planer, uppskattningar och prognoser som Zesec har gjort efter bästa förmåga men som Zesec inte påstår kommer vara korrekta i framtiden. Framåtriktade uttalanden är förenade med risker och osäkerheter som är svåra att förutse och generellt inte kan påverkas av Zesec. Det bör hållas i åtanke att faktiska händelser eller utfall kan skilja sig väsentligt från vad som omfattas av, eller ges uttryck för, i sådana framåtriktade uttalanden.\n\nInformation till distributörer\n\nI syfte att uppfylla de produktstyrningskrav som återfinns i: (a) Europaparlamentets och rådets direktiv 2014/65/EU om marknader för finansiella instrument, i konsoliderad version, (\"MiFID II\"); (b) artikel 9 och 10 i Kommissionens delegerade direktiv (EU) 2017/593, som kompletterar MiFID II; och (c) nationella genomförandeåtgärder (tillsammans \"Produktstyrningskraven i MiFID II\") samt för att friskriva sig från allt utomobligatoriskt, inomobligatoriskt eller annat ansvar som någon \"tillverkare\" (i den mening som avses enligt Produktstyrningskraven i MiFID II) annars kan omfattas av, har de erbjudna aktierna varit föremål för en produktgodkännandeprocess, som har fastställt att dessa värdepapper är: (i) lämpliga för en målmarknad bestående av icke-professionella investerare och investerare som uppfyller kriterierna för professionella kunder och godtagbara motparter, såsom definierat i MiFID II; och (ii) lämpliga för spridning genom alla distributionskanaler som tillåts enligt MiFID II (\"Målmarknadsbedömningen\"). Oaktat Målmarknadsbedömningen bör distributörer notera att: priset på Bolagets aktier eller teckningsoptioner kan sjunka och investerare kan förlora hela eller delar av sin investering, att Bolagets aktier och teckningsoptioner inte är förenade med någon garanti avseende avkastning eller kapitalskydd och att en investering i Bolagets aktier eller teckningsoptioner endast är lämplig för investerare som inte är i behov av garanterad avkastning eller kapitalskydd och som (ensamma eller med hjälp av lämplig finansiell eller annan rådgivare) är kapabla att utvärdera fördelarna och riskerna med en sådan investering och som har tillräckliga resurser för att bära de förluster som en sådan investering kan resultera i. Målmarknadsbedömningen påverkar inte andra krav avseende kontraktuella, legala eller regulatoriska försäljningsrestriktioner med anledning av Företrädesemissionen.\n\nMålmarknadsbedömningen utgör, för undvikande av missförstånd, inte (a) en ändamålsenlighets- eller lämplighetsbedömning i den mening som avses i MiFID II eller (b) en rekommendation till någon investerare eller grupp av investerare att investera i, förvärva, eller vidta någon annan åtgärd avseende Bolagets aktier eller teckningsoptioner.\n\n\n\nVarje distributör är ansvarig för att genomföra sin egen Målmarknadsbedömning avseende Bolagets aktier samt för att besluta om lämpliga distributionskanaler.",
    "Börsen idag: Svag öppning väntas": "De amerikanska börserna föll under fredagens handel. Investerarna är oroliga över att Feds räntehöjningar för att minska inflationen kommer leda till en recession. Fed har även gått ut och sagt att de kommer behöva höja räntan mer än de tidigare trott. Ledande analytiker tror att räntan kan gå uppemot 5 procent nästa år. S&P 500 sjönk 1,7 procent och Nasdaq Composite föll 1,8 procent. Dow Jones industriindex tappade 1,6 procent.\n\nBland råvarorna noterades svag utveckling. Oljepriset sjönk kraftigt i fredags då risken för en global recession ökat. Efterfrågan på olja kommer minska ifall den globala ekonomiska tillväxten sjunker. Något som dock är positivt för oljepriset är att Kina har börjat öppna upp landet igen efter en lång tid med corona-nedstängningar. Detta har lett till att efterfrågan på olja i landet har ökat. Det kom även ny statistik som visade att antalet aktiva oljeriggar i USA ökade från 599 till 602 stycken. Brentoljan sjönk med 4,5 dollar till ett pris på 86,0 dollar per fat. WTI-oljan tappade 4,9 dollar till ett pris på 78,6 dollar per fat.\n\nBasmetallerna sjönk på bred front i fredags. Tenn tappade mest med en nedgång på 6,3 procent. Nickel föll med 4,0 procent medan zink retirerade 3,2 procent. Koppar och bly backade båda 3,1 procent var. Aluminium tappade minst med ett fall på 2,5 procent. Guldpriset minskade med 27,0 dollar till ett pris på 1 643,3 dollar per uns.\n\nHos de enskilda bolagen på de amerikanska börserna var flygplanstillverkaren Boeing fredagens förlorare. Bolaget sjönk 5,4 procent då de ingått förlikning med den amerikanska finansinspektionen angående vilseledande information om olyckorna med modellen 737 Max. Lågpriskedjan Costco backade 4,3 procent då bolaget rapporterat högre frakt- och personalkostnader detta kvartal jämfört med samma kvartal året innan. Däremot steg både omsättningen och resultatet mer än väntat. Domino`s Pizza steg 3,1 procent efter att Bank of Montreal höjt rekommendation för bolaget till outperform från market perform.\n\nDen tioåriga amerikanska statsobligationsräntan föll med 2 punkter till 3,69 procent.\n\nDe asiatiska börserna faller under morgonen. Japan tappar då inköpschefsindex för tillverkningsindustrin i landet sjönk till 51,0 procent i september, från 51,5 procent föregående månad. Tappet beror på höga el- och råvarupriser på grund av den svaga japanska yenen. Klockan 07:30 noteras japanska Nikkei 225 ned 2,6 procent, Hang Seng handlas 0,1 procent lägre och Shanghai kompositindex är nere 0,2 procent.\n\nPå hemmafronten handlas Vitec Software Group utan rätt till utdelning idag. Det har även kommit in en rad nya bolagsrekommendationer under morgonen. JP Morgan sänker sin riktkurs för Volvo Cars från 85 kronor till 70 kronor. Rekommendationen neutral upprepas. SEB sänker riktkursen för Atlas Copco till 135 kronor (140) och upprepar köp.\n\nDet är en lugn start på veckan på makrofronten. Under morgonen släppte Singapore siffror som visade att industriproduktionen steg mer än väntat i augusti. Produktionen steg med 0,5 procent, jämfört med estimerade minus 0,7 procent. Klockan 09:00 släpper Spanien producentprisindex för augusti. Klockan 10:30 släpper Hong Kong sin handelsbalans. Vid 12:00 presenterar Arbetsförmedlingen sin veckovisa statistik. Dagen avslutas 23:00 med att Sydkorea släpper konsumentförtroende för september.\n\ni samarbete med:",
    "19-åring försvann – 72 år senare fick systern svaret": "Koreakriget utkämpades mellan Nordkorea och Sydkorea från 1950 till 1953.\n\nFN-styrkor ledda av USA gick in på Sydkoreas sida. En av de amerikanska soldaterna var 19-årige Joseph J. Puopolo från Boston, Massachusetts.\n\nPuopolo rapporterades som saknad den 2 december 1950 efter slaget vid Ch’ongch’on. Sedan dess har han varit försvunnen.\n\nDet förekom uppgifter om att Puopolo hade dött i ett läger för krigsfångar i februari 1951. De stridande sidorna utbytte kvarlevor efter kriget, men alla kunde inte identifieras med de metoder som då fanns tillgängliga.\n\nTack vare vetenskapliga framsteg har Joseph Puopolos kvarlevor nu slutligen identifierats enligt ett meddelande från Defense POW/MIA Accounting Agency.\n\n”För henne var det som att han dog igen”\n\nPuopolos syster Elizabeth Fiorentini, 99, fick förra månaden beskedet om broderns öde efter 72 års väntan.\n\n– Vi har alla hört talas om honom och visste att han var en krigshjälte. Vi har alltid hoppats att han skulle hittas, men jag trodde inte att min mormor fortfarande skulle vara vid liv så hon fick höra det, säger Richard Graham, Elizabeth Fiorentinis barnbarn.\n\nElizabeth Fiorentini hade inte träffat sin bror sedan hon var i 20-årsåldern. Hon mottog beskedet om att broderns död har bekräftats med blandade känslor.\n\n– För henne var det som att han dog igen, säger Richard Graham.\n\nFamiljen kommer att genomföra en begravningsceremoni för Joseph J. Puopolo nästa månad.\n\n– Han är inte glömd, säger Richard Graham.",
    "Snart blir det dyrare i App Store": "Den urstarka dollarn sätter avtryck i resten av världen, inte minst inom elektronik och digitala tjänster. Samtidigt som Iphone 14-familjen lanserades till rekordhöga priser i Sverige passade Apple på att höja priserna på flera existerande produkter, och snart blir även appar dyrare.\n\nApple har meddelat utvecklare att priserna på appar och andra köp på App Store kommer höjas 5 oktober i Chile, Egypten, Japan, Malaysia, Pakistan, Polen, Sydkorea, Sverige, Vietnam och samtliga euro-länder.\n\nI Sverige kommer det lägsta priset i butiken nu bli 13 kronor, det vill säga för appar, prenumerationer och köp-i-appen som i USA kostar 0,99 dollar. En app som idag kostar 439 kronor kommer kosta 539 kronor efter höjningen.",
    "Recension: Korakrit Arunanondchai: ”From dying to living” - Moderna museet, Skeppsholmen": "Det dröjer en stund innan ögonen vänjer sig vid mörkret. Golvet har fyllts med stampad jord. Väggarna är helklädda med denim som förvandlats till en gigantisk målarduk. Virvlande former, intensiva färger och spöklika gestalter som tycks försöka kliva ut i rummet. På fondväggen projiceras en film. Bilderna väller fram. Våldsamma protester i Thailand 2020. En nedtystad massaker i Sydkorea 1948. En gammal man på sin dödsbädd…\n\nDet finns något hypnotiserande i detta till synes oändliga flöde som inte är lätt att avkoda på en gång. Dokumentära och iscensatta bilder tycks glida in i varandra. Berättelsen är fragmentarisk, som om filmkameran fångade en kaskad av disparata men parallella händelser. En overklig verklighet i fasetter.",
    "Blackpink får MVG i funktionell pop": "Blackpink får MVG i funktionell pop\n\nPublicerad: 16 september Uppdaterad: 16 september\n\nhelskärm K-popbandet Blackpinks grundformel är att blanda det hårda och det mjuka, därav namnet.\n\nALBUM Den koreanska gruppen Blackpinks gränslösa attityd ger ett minst sagt splittrat intryck. I konsten att leverera funktionell popmusik får kvartetten däremot MVG hela vägen.\n\nAv bara farten låter de stundtals smått sensationella.\n\n\n\nBlackpink\n\nBorn pink\n\nYG Entertainment/Universal\n\nhelskärm\n\nPOP I somras meddelade det koreanska pojkbandet BTS, under lätt språkförbistrade former, en paus på obestämd tid. Personlig utveckling och solokarriärer stod på agendan. BTS har länge varit det tydligaste tecknet på k-popens framfart i USA och Europa.\n\nVälkomna in i bilden, Blackpink. Idolgruppen är redan en världsangelägenhet. På cv:t syns uppträdanden på Coachella och MTV Video Music Awards.\n\nBlackpink bildades 2016 av det sydkoreanska företaget YG Entertainment, som även ligger bakom k-popstjärnor som Big Bang, 2NE1 och Psy. Den här gången siktade underhållningsfabriken på en mångkulturell grupp för att tilltala en världsomspännande publik. Endast sångaren Jisoo är född och uppvuxen i Korea. Sångaren Rosé, rapparen Jennie och dansaren och rapparen Lisa har rötter och bakgrunder i Nya Zeeland, Australien och Bangkok. Tjejerna växlar sömlöst mellan koreanska och engelska och spelar även in japanska versioner av sina låtar.\n\nGruppens andra album som släpps i dag är summan av denna gränslösa attityd. Öppningen och singeln ”Pink venom” är programförklaringen och påminner om minst fyra låtar i en. Blackpink saknar frontfigur. De individuella talangerna hos varje medlem tillåts skina för att gruppens fans – eller ”Blinks”, som de kallar sig – ska hitta sin favorit.\n\nDen förrädiska popmusik kvartetten tar sikte på i singeln landar någonstans mittemellan Taylor Swifts album ”Reputation” och Katy Perrys hit ”Dark horse”. Det blir en smula daterat.\n\nNär Blackpink adderar en slice 90-tal i ”Shut down” landar de i någonting mer intressant. Med aviga stråkar och kaxig attityd påminner de då om Sydkoreas Spice Girls.\n\nI ”Typa girl” gifter kvartetten Megan Thee Stallion-rap med luftig Ariana Grande-sång. Ja, Blackpink är alldeles eminenta på att imitera amerikansk popmusik och addera bara en liten sydkoreansk twist. Vilket ju också är deras uppgift. Blackpink är designade för att vara representanter för Sydkorea och tilltala så många som möjligt. De har drillats för att vara felfria och internationellt gångbara.\n\nI ”Hard to love” låter det som om Harry Styles hängde på en karaokebar i Seoul och sjöng japansk city pop så det sprudlade. Den sensationellt smittsamma hooken torde göra Max Martin åtminstone lite avis. I detta bomullsmjuka vill jag gärna stanna men – vips! – så tonas allt ned och vi är mitt uppe i en ödesmättad Olivia Rodrigo-ballad.\n\nFinalen flörtar i sin tur med Kygos tropical house.\n\nSom helhet är albumet ett mischmasch av det senaste västerländska popdecenniet. Precis som det var tänkt. Blackpink uppfyller skivbolagets och Sydkoreas uppdrag med den äran: att skapa kulturell närvaro i resten av världen. I konsten att leverera funktionell popmusik får kvartetten således MVG hela vägen.\n\nBÄSTA SPÅR: ”Hard to love”.\n\n\n\nLÄS FLER SKIVRECENSIONER HÄR!\n\n\n\nLÄS ÄLDRE SKIVRECENSIONER HÄR!\n\n\n\nFölj Aftonbladet Musik på Facebook för full koll på allt inom musik",
    "Ecco uppdaterar flaggskeppssko med mjukspik": "Ecco Golf har under åren blivit mer eller mindre synonyma med sina spiklösa hybridskor. I spetsen för den senaste höst- och vinterkollektionen återfinns dock en modell med mjukspik – nya ECCO BIOM G5. Under sulan återfinns Zarma Tour-spikar, som också använtas i olika varianter av ex Under Armour, samt ett kompletterande hybridmönster för ökat grepp.\n\n\n\nMycket i design och konstruktion känns igen från tidigare flaggskeppsmodellerna BIOM G3 (föregångaren till till BIOM G5) och H4, som använder samma GORE-TEX-uppbyggnad för att säkra skornas vattentäta och ventilerande egenskaper.\n\n\n\nBIOM G5 kommer också med en uppdaterad version av Natural Motion-lästen, som ursprungligen baserats på inskannad biomekanisk-data från över 2500 fötter. Ovandelen är i Eccos premiumskinn och mesh-material och lanseras både med vanlig snörning samt BOA Fit-system på sidan av skon.\n\n\n\nModellen kommer också i en specialversion som designats av Lydia Ko, där två skilda mönster med körsbärsblommor och svarta ormbunkar utgör hyllningar till födelselandet Sydkorea samt Nya Zeeland, som den nuvarande världsfyran växte upp i och representerar på tourerna.\n\n\n\nPris för Ecco BIOM G5 är 2 300 kr för vanlig snörning samt 2 700 kr med BOA Fit-system.\n\nText: Svensk Golf • 2022-09-06",
    "Teckningskurs för nyttjandet av teckningsoptioner av serie TO1 i Move About Group AB har fastställts till 1,62 SEK per aktie och nyttjandeperioden inleds den 26 september 2022": "Notera att de teckningsoptioner av serie TO1 som inte nyttjas senast den 7 oktober 2022, alternativt avyttras senast den 5 oktober 2022, förfaller värdelösa. För att teckningsoptionerna inte ska förfalla krävs aktiv teckning av aktier alternativt avyttring av teckningsoptionerna. Observera att vissa förvaltare kan komma att stänga sin anmälan tidigare än den 7 oktober 2022.\n\nOm Move About Group AB\n\nMove About erbjuder app-baserade, miljövänliga och kostnadseffektiva mobilitetslösningar till såväl privatpersoner som företag, kommuner och organisationer. Bolaget har utvecklat och äger alla immateriella rättigheter till sin molnbaserade greentech plattform som ger digital tillgång till elbilar, elcyklar, taxi, tunnelbana och parkering via en och samma app - dygnet runt. Varje kilometer som användaren reser med elbilarna genom plattformen reducerar CO2 utsläpp. Bolagets omfattande mobilitetslösning bygger på Move About-appen som ger användaren tillgång till Bolagets pooler av elbilar, elcyklar och elscootrar. Move About hjälper även företag, kommuner och organisationer att optimera sina fordonsflottor genom att skräddarsy mobilitetslösningar efter behov. Move About grundades i Oslo, Norge år 2007 och har idag över 58 500 användare på sin plattform och över 800 elbilar i sin fordonsflotta med närvaro i Sverige, Norge och Tyskland.\n\nViktig information\n\nPublicering, offentliggörande eller distribution av detta pressmeddelande kan i vissa jurisdiktioner vara föremål för restriktioner enligt lag och personer i de jurisdiktioner där detta pressmeddelande har offentliggjorts eller distribuerats bör informera sig om och följa sådana legala restriktioner. Mottagaren av detta pressmeddelande ansvarar för att använda detta pressmeddelande och informationen häri i enlighet med tillämpliga regler i respektive jurisdiktion. Detta pressmeddelande utgör inte ett erbjudande om, eller inbjudan att, förvärva eller teckna några värdepapper i Move About i någon jurisdiktion, varken från Move About eller från någon annan.\n\nDetta pressmeddelande utgör inte ett erbjudande om eller inbjudan avseende att förvärva eller teckna värdepapper i USA. Värdepapperna som omnämns häri får inte säljas i USA utan registrering, eller utan tillämpning av ett undantag från registrering, enligt den vid var tid gällande U.S. Securities Act från 1933 (\"Securities Act\"), och får inte erbjudas eller säljas i USA utan att de registreras, omfattas av ett undantag från, eller i en transaktion som inte omfattas av registreringskraven enligt Securities Act. Det finns ingen avsikt att registrera några värdepapper som omnämns häri i USA eller att lämna ett offentligt erbjudande avseende sådana värdepapper i USA. Informationen i detta pressmeddelande får inte offentliggöras, publiceras, kopieras, reproduceras eller distribueras, direkt eller indirekt, helt eller delvis, i eller till Australien, Hongkong, Japan, Kanada, Nya Zeeland, Schweiz, Singapore, Sydafrika, USA eller någon annan jurisdiktion där sådant offentliggörande, publicering eller distribution av denna information skulle stå i strid med gällande regler eller där en sådan åtgärd är föremål för legala restriktioner eller skulle kräva ytterligare registrering eller andra åtgärder än vad som följer av svensk rätt. Åtgärder i strid med denna anvisning kan utgöra brott mot tillämplig värdepapperslagstiftning.",
    "Ståljätten Posco ska investera 14 miljarder dollar för att dra ned på sitt klimatavtryck": "Sydkoreanska ståljätten Posco ska investera 20 biljarder won, motsvarande 14 miljarder dollar, i ny teknik för att dra ned på sina klimatavtryck. Det rapporterar Nikkei Asia.\n\nPengarna ska investeras i två nya elektriska ugnar som ska ersätta gamla masugnar vid fabrikerna Gwangyang och Pohang. Elektriska ugnar beräknas släppa ut en fjärdedel av koldioxiden som masugnar gör.\n\nPosco har som mål att skära ned på sina koldioxidutsläpp från 78,5 miljoner ton 2021 till 71 miljoner ton vid 2030.\n\nAllt fler bolag i Sydkorea prioriterar att dra ned på koldioxidutsläppen. Landets regering vill att företagen ska dra ned på sina utsläpp med 24 procent vid 2030, jämfört med nivåerna de låg på 2017.\n\nhttps://asia.nikkei.com/Business/Materials/POSCO-to-invest-14bn-in-low-emissions-steel-production\n\nJoel Andersson\n\nNyhetsbyrån Finwire",
    "Coronakris inför pingis-VM: Två svenskar har testat positivt": "Bara två dagar före avresan till Chengdu i Kina för lag-VM råder det oro i det svenska bordtennislandslaget.\n\nTvå spelare har testat positivt för covid-19. DN kan avslöja att Jon Persson, som tog en bronsmedalj vid EM nyligen, missar VM.",
    "Fotbolls-VM 2023: VM-klara nationer, spelplatser och då lottas gruppspelet": "När spelas fotbolls-VM 2023: 20 juli-20 augusti.\n\nVar spelas fotbolls-VM 2023: I Australien och Nya Zeeland.\n\nSå spelas VM i fotboll för damer 2023: Till VM 2023 utökas antal deltagande nationer från 24 till 32. Dessa 32 nationer tar plats i åtta grupper om fyra lag i varje, där de två bästa går till åttondelsfinal.\n\nVM-klara nationer: Australien (värdnation)\n\nNya Zeeland (värdnation)\n\nJapan\n\nSydkorea\n\nKina\n\nFilippinerna\n\nVietnam\n\nSverige\n\nSpanien\n\nEngland\n\nFrankrike\n\nDanmark\n\nNorge\n\nTyskland\n\nUSA\n\nKanada\n\nCosta Rica\n\nJamaica\n\nZambia\n\nMarocko\n\nNigeria\n\nSydafrika\n\nColombia\n\nBrasilien\n\nArgentina\n\nDå lottas gruppspelet: 22 oktober i Auckland, Nya Zeeland.\n\nStäderna och arenorna där fotbolls-VM 2023 spelas: Adelaide (Hindmarsh Stadium) Auckland (Eden Park) Brisbane (Brisbane Stadium) Dunedin (Dunedin Stadium) Hamilton (Waikato Stadium) Melbourne (Melbourne Rectangular Stadium) Perth (Perth Rectangular Stadium) Sydney (Stadium Australia och Sydney Football Stadium) Wellington (Wellington Stadium) * Finalen spelas i Sydney.\n\nVilken plats kom Sverige i VM 2019? VM spelades i Frankrike 2019 och USA blev världsmästare efter 2-0 i finalen mot Nederländerna. Ett Nederländerna som slog ut Sverige med 1-0 i semifinal. Sverige tog istället hand om bronset efter 2-1 i bronsmatchen mot England.\n\nSveriges VM-kval: Sverige blev VM-klart den 12 april efter att ha klarat oavgjort, 1-1, hemma mot Irland när Kosovare Asllani kvitterat i den 79:e minuten. Inför den åttonde och sista gruppspelsmatchen borta mot Finland var Sverige obesegrat med sex segrar, och en oavgjord match. Segersiffrorna mot Finland skrevs till slut till 5-0.",
    "Danska SMR-utvecklare söker seriös finansiering för att förhindra nya energikriser": "Företaget har tidigare fått finansiering på över 100 miljoner dollar från olika investerare, däribland modemärkesägaren Anders Holch Povlsen.\n\nRysslands krig i Ukraina och den ökande efterfrågan på alternativa energikällor har väckt ett växande intresse för företagets atomenergiteknologi, vilket föranlett Seaborg att söka ytterligare 100 miljoner danska kronor för att säkerställa framtida tillväxt och göra det möjligt för företaget att fortsätta ansträngningarna för att undvika återkommande energikriser liknande den aktuella situationer.\n\nSeaborgs kärnkraftsteknik\n\nSeaborg arbetar med att utveckla små modulära reaktorer (SMR) som drivs av uran löst i smält salt.\n\nReaktorn ska kunna passa in i en vanlig 20-fotscontainer, tillräcklig för att driva en liten stad samt producera termisk energi för fjärrvärmesystem – eller användas för att driva framdrivning av stora fartyg.\n\nReaktorerna kommer att vara mobila och kan användas som komplement till förnybara energikällor som solcellsmoduler när de är offline.\n\nSeaborg räknar inte med att sälja sin produkt på sin hemmamarknad i Danmark, men företaget ser en enorm potential i regioner som Sydostasien.\n\nSeaborg hävdar att de har en reaktorkonstruktion som är säkrare än tidigare reaktortyper eftersom kylningsprofilen hos smält salt gör att klyvningen stannar vid en nödsituation, vilket utesluter möjligheten till härdsmältningar.\n\n- Om ett systembrott skulle inträffa, skulle radioaktivitet inte stiga upp i luften som ånga, utan snarare stanna kvar i saltet, som skulle förvandlas till ett kristallint fast ämne om det flyr ut från reaktorn, säger Seaborg Technologies Chief Executive Troels Schönfeldt.\n\nHan avböjer att avslöja när Seaborg räknar med att få kapital för utveckling, men vd:n säger att planen är att avsluta en affär i år.\n\nAtt intresset för alternativ till förnybar energi är på uppgång har varit tydligt av flera nationer på senare tid.\n\nRysslands invasion av Ukraina har resulterat i stigande efterfrågan på fossila bränslen som olja, gas och kol. Samtidigt skyr stora delar av världen nu Ryssland och dess energiexport.\n\nKoleldade kraftverk\n\nDetta har bland annat lett till att Tyskland har återaktiverat koleldade kraftverk som hittills hållits offline som reservkapacitet – möjligen också återupplivande av kärnkraften som annars planerat att fasas ut sent i år.\n\nÄven Sverige överväger att förnya sina kärnkraftresurser – faktiskt en av de hetaste frågorna i det pågående riksdagsvalet.\n\nSenast har Sydkorea, där Seaborg redan är närvarande med många partnerskap, beslutat att minska målen för förnybar energi med så mycket som 30 procent för att accelerera kärnkraften.\n\n- Det är positivt att den sydkoreanska regeringen stöder kärnkraft. Det betyder att vårt partnerskap kommer att accelerera. Vi har redan noterat ett större intresse för den nya presidenten. Kriget i Ukraina har fått världen att se nödvändigheten av alternativa eller mer klimatmedvetna lösningar, till exempel kärnkraft, trots att detta beror på tragiska omständigheter, säger Schönfelt.\n\nSeaborg har idag över 100 anställda.\n\nTidigare hade företaget satsat på att driftsätta sin första kommersiella lilla modulära reaktor, tillverkad i Sydkorea, 2026.\n\nDet datumet sköts dock upp efter att Seaborg valt att bryta banden med det ryska statligt ägda företaget Rosatom, som var inblandat i åtagandet.\n\n- Som start-up har vi bestämt oss för att säga att vi inte kommer att arbeta med dem. Vi har stoppat partnerskapet permanent, och det innebär driftförseningar. Just nu räknar vi med att förseningen blir cirka två år, säger Schönfeldt.\n\nUtöver Povlsen inkluderar Seaborgs delägare framstående teknikinvesterare Lukasz Gadowski och David Helgason.\n\nKälla: Seaborg",
    "Ny hårdvara kan upptäcka tjuvlyssnande mikrofoner": "Forskare vid Singapores nationella universitet och Yonsei unversitet i Sydkorea har tagit fram en ny hårdvaruenhet, Ticktock, som ska kunna avslöja om din dators mikrofon tjuslyssnar på dig, rapporterar The Register.\n\nTicktock-prototypen består av en närfältssond, en radioförstärkare, mjukvarudefinierad radio och en Raspberry Pi 4 Model B. Den upptäcker tjuvlyssnande mikrofoner genom att datorns mikrofoner ger ifrån sig elektronmagnetiska signaler när de är igång.\n\nForskarna konstaterar att även om det idag finns sätt att skydda sig från tjuvtittande webbkameror, genom att exempelvis ha en bit tejp framför dem, så har dagens motsvarigheter för mikrofoner flera brister. I de fall att de ens finns är användaren nämligen helt utelämnade till att lita på tillverkarens egen hård- och mjukvara och att den inte blir hackad.\n\nTicktock ska fungerat ha på 90 procent av de bärbara datorer som testades från stora tillverkare som Lenovo, Dell, HP och Asus. Den fungerade däremot inte alls på tre datorer tillverkade av Apple. Forskarna tror detta beror på att chassit och kablarna som används dämpar det elektromagnetiska läckaget i sådan grad att det inte kan upptäckas.\n\nNär det kommer till hårdvara som mobiltelefoner, surfplattor, smarta högtalare och usb-webbkameror lyckades Ticktock bara identifiera tjuvlyssnande mikrofoner i strax över hälften av fallen. Något som tros bero på att analoga istället för digitala mikrofoner ofta används. Forskarna ämnar nu att förbättra detta i framtida versioner.\n\nLäs också: Forskare visar upp protes som kan återställa minnet efter hjärnskador",
    "Statsbegravningen av Shinzo Abe splittrar Japan": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar."
}