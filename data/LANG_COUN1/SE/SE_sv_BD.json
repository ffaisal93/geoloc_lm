{
    "Många döda i båtolycka i Bangladesh": "”Hittills har 23 kroppar hittats, och brandmän och dykare letar efter fler”, säger den lokala polistjänstemannen Shafiqul Islam till AFP.\n\nOmkring 50 hinduiska pilgrimer befann sig på båten, som var på väg till ett tempel när den kantrade och sjönk – och enligt uppgifter från polisen saknas fortfarande upp till 25 personer.\n\nOlyckor till sjöss är vanliga i Bangladesh på grund av dåligt underhåll och överlastade båtar.",
    "Alumnnätverket i Bangladesh firar 50 år av svenska relationer": "SI:s alumnnätverk arbetar för att upprätthålla kontakten med personer som har studerat i Sverige eller gått något av SI:s program. Genom nätverket får alumnerna kontakt med varandra och kan minnas sin tid i Sverige genom gemensamma aktiviteter kring teman som speglar svensk kultur och värderingar, som jämställdhet och demokrati. Aktiviteterna engagerar alumnerna i till exempel fotoutställningar, filmvisningar och olika evenemang.\n\n– Jag fick den unika möjligheten att åka på en studieresa till den arktiska staden Kiruna tillsammans med Svenska institutet. Vi besökte bland annat det berömda ishotellet och fick uppleva en hissnande slädtur med slädhundar. Från de otaliga resorna i Sverige som fick mig att falla för landet, till kontakten inom den bangladeshiska gruppen som gjorde hemlängtan lite mer uthärdlig, till alla de människor i alla hörn av världen som jag nu kan kalla mina vänner. Sverige och Svenska institutet har gett mig några av mina livs bästa minnen. Dit räknar jag den mest värdefulla gåvan av alla: en känsla av mening med att göra världen till en bättre plats, säger Mustafa Nizamul Aziz, medlem i SI Alumni Network.\n\nI år firar Sverige och Bangladesh 50 år av diplomatiska relationer. Niklas Dahlberg, handläggare för alumnrelationer på SI, berättar att alumnnätverket har en god relation med ambassaden i Dhaka vilket är en bra grogrund för ett fortsatt gott samarbete."
}