{
    "Peru: Diskriminering och rasism driver på fattigdomen": "En fjärdedel av befolkningen i Peru identifierar sig som tillhörande ett ursprungsfolk. Det är en grupp som ofta utsätts för diskriminering och rasism och som i betydligt högre grad än den övriga befolkningen lever i fattigdom.\n\nDiskrimineringen av personer som har sina rötter bland ursprungsfolken eller är svarta har en lång historia i Peru. Men trots de statliga insatser som har gjorts för att åtgärda orättvisorna återstår fortfarande mycket arbete. Och grupperna drabbas fortfarande ofta av fördomar och rasism.\n\nTeresa Mestanza, 56, har i hela sitt liv försörjt sig som hushållsarbetare i Lima. Hon har sina rötter bland ursprungsfolket quechua och säger att många arbetsköpare ser ner på henne på grund av hennes ursprung."
}