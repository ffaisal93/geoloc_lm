{
    "Stormöte - fördel England mot Italien": "Endast fyra matcher från Nations League finns med på fredagens Topptips som dessutom bjuder på en vänskapslandskamp mellan Marocko och Chile. Andradivisioner från Nederländerna och Spanien tar oss sedan hela vägen in i mål. Stornationer som Italien, England och Tyskland förgyller kvällen och det gör även åtta gröna bockar.\n\nHöjdaren! - 1. Italien - England\n\nEngland är starkast i Milano\n\nDet är verkligen allt eller inget som gäller för Italien. De missade VM i Ryssland, kom tillbaka starkt och vann EM förra sommaren bara för att missa VM i Qatar också. Gli Azzurri slutade bara tvåa i sin kvalgrupp bakom Schweiz och åkte på en chockförlust mot Nordmakedonien i playoffet mot VM. Frågan är hur Mancini tillåts sitta kvar efter det gigantiska misslyckandet.\n\nTill denna samling har Italien, som ligger näst sist i Nations League-gruppen med fem inspelade poäng, ett tunt mittfält. Verratti, Pellegrini och Locatelli stannar nämligen alla hemma. Jorginho, Barella och Tonali bör då få chansen centralt och det är en intressant trio. På topp är strålkastarna på Ciro Immobile. Han känns dock ganska ensam i offensiven när Belotti, Insigne, Bernardeschi, Chiesa och Berardi saknas.\n\nEngland har stått för ett uselt gruppspel så långt och ligger sist med två pinnar på fyra matcher. Märkligt nog har dessa poäng kommit mot Italien och Tyskland medan två raka förluster mot Ungern finns noterade där 0-4 hemma var ett haveri utan dess like. Nu gäller det för Southgates gäng att växla upp för VM ligger bara två månader bort och där går de vitklädda in som en av favoriterna. Truppen han har tagit ut håller också hög kvalité.\n\nJohn Stones är avstängd, men det finns skickliga ersättare som Dier och Tomori i truppen. Frågan är om Southgate fortsätter visa förtroende för Harry Maguire som knappt fått spela under hösten. På mittfältet är Phillips skadad och givna Rice bör därför få sällskap av Jordan Henderson, även om Jude Bellingham tagit stora kliv det senaste året. I offensiven ser Lejonen sylvassa ut med Harry Kane som given spjutspets och med spelare som Sterling, Saka, Grealish och Foden som alternativ på kanterna.\n\nJag håller Englands trupp snäppet högre än Italiens dito och dessutom har engelsmännen fortfarande revansch att utkräva efter förlusten på straffar i finalen av EM. Då Italien främst bygger om sitt landslag inför framtiden medan England vill vara bra här och nu inför VM känns det också som att gästerna tar denna tillställning på större allvar. Spelarna vill garanterat visa Southgate att de ska ha en biljett till Qatar. Jag spikade tvåan på Europatipset, men här garderar jag ändå med krysset på det stora systemet då det finns flera fina spikförslag.\n\nMissar matchen\n\nJohn Stones, England (avstängd)\n\nSpiken! - 2. Tyskland - Ungern\n\nTyskland tar över förstaplatsen\n\nUngern hamnade, precis som i EM, i en mardrömsgrupp i Nations League där England, Italien och Tyskland står för motståndet. Sensationellt nog leder Ungern gruppen efter fyra omgångar efter dubbla segrar mot England. Szalai får här klara sig utan sin vapenbroder Sallai, men offensivt ser ungrarna spännande ut ändå. Förutom nyss nämnda Basel-spelare finns här Dominik Szoboszlai.\n\nSupertalangen, som till vardags spelar sin fotboll i RB Leipzig, har gjort sex mål på sina 24 landskamper och är ett stort hot på fasta situationer med sin fina högerfot. Det är inte den enda Red Bull-konnässören i landslaget. Mittbacken Willi Orbán och målvakten Péter Gulásci spelar också i den klubben och är viktiga pjäser i detta Ungern. Nu kommer de dock få bekänna färg ordentligt.\n\nTyskland har fått ordning på sitt landslag efter att Hansi Flick efterträdde Joachim Löw och kommer närmast från en 5-2-kross mot Italien hemma i Mönchengladbach. En match där det faktiskt stod 5-0 efter 70 minuter. Werner, Müller och Sané hade stor show då och den trion finns med igen. Det gör även Gnabry, Havertz och Musiala. Spelare som Ungern får väldigt svårt att stå emot.\n\nKimmich och Gündogan startade på det centrala mittfältet då och det lär bli samma duo igen då Goretzka, som hade varit ett alternativ, nyss kommit tillbaka från skada och inte är uttagen. Bakåt är Rüdiger och Süle en högkapabel mittbacksduo. Manuel Neuer finns inte med i truppen denna samling, men Ter Stegen och Trapp är två keepers på den yppersta världseliten så där finns ingen svaghet.\n\nNär dessa nationer möttes i Budapest slutade en ganska jämn match 1-1. Oavgjort blev det också när de stötte på varandra i EM förra sommaren. Tyskland är därmed förvarnade och nu tror jag att de visar vilka som bestämmer redan från första minut. Jag förväntar mig dominans från start till mål vilket leder till att tyskarna vinner matchen och tar över förstaplatsen i Nations League-gruppen.",
    "Fotbolls-VM 2022: Spelschema – dag för dag - Radiosporten": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Visbyläkaren förändrar barns liv på Madagaskar – Helagotland": "",
    "Brotten mot vår alliansfria politik fortsätter": "I slutet av 1950-talet bröt Östen Undén med Frankrike i Algeriet-konflikten och stödde befrielserörelsen FLN:s kamp. Stödet fortsatte med miljardbistånd till befrielserörelserna i södra Afrika till ANC:s seger över apartheid 1994.\n\nNär Sverige blev EU-medlem började en brytning med denna politik. Carl Bildt menade att EU-medlemskapet skulle ge Sverige mer inflytande. Vad gäller utrikespolitiken blev det tvärtom. I fallet Afrika kom vi att underordnas Frankrike, som bestämmer EU:s stöd för Marockos illegala ockupation av Västsahara, Europas sista koloni i Afrika.\n\nBrytningen inom SAP med Undén-Palme-linjen började med att Göran Persson på begäran av CIA utlämnade personer till Egypten, där de torterades. Persson vägrade göra Palme-mannen Pierre Schori till utrikesminister utan satte där mer lättstyrda personer. Marockos övergrepp i Västsahara upphörde att nämnas i utrikesdeklarationerna, vilket fortgår idag. Sverige törs inte protestera trots att Marocko förlorat både i Internationella domstolen och Europadomstolen.\n\nBrotten mot vår alliansfria politik fortsätter med Natoansökan, som genomförts med hysterisk snabbhet. Man skyller på Rysslands krig mot Ukraina, men det var Natos östutvidgning från och med 1997, som var den utlösande faktorn. Det var en förnedring av Ryssland i klass med Versailles-fredens förnedring av Tyskland 1919, som ledde till ett nytt krig. Man utnyttjade inte möjligheten av samtal med de mer resonabla Gorbatjov och Jeltsin. Nu fick Putin vatten på sin kvarn.\n\nHuruvida Turkiets vägran att godkänna Sverige kommer att leda till utlämning av kurdiska självständighetskämpar är osäkert men kan misstänkas.\n\nPå 1950-talet förespråkade Herbert Tingsten att Sverige med anledning av Kinas ingrepp i Korea-konflikten skulle gå med i Nato. I en FN-resolution förespråkades sanktioner mot Kina. Sverige lade ned sin röst med Tage Erlanders motivering: ”Hade vi böjt oss här, hade vi icke haft någon rest kvar av självständighet. Den amerikanska kongressen hade övertagit utrikesnämndens roll.”\n\nSveriges stöd för Ukraina är bra och bör utökas. Men det är inte bara där demokrati, mänskliga rättigheter och självständighet ska försvaras. Även utanför Europa bör detta gälla, till exempel Västsahara. Marocko jagade ut västsaharier med napalm 1975 och ockuperade landet. De kvarvarande har sedan dess terroriserats och FN nekats studera situationen, nu senast dess ombud svensken Stefan de Mistura.\n\nSverige bör återigen bryta med Frankrike och åtminstone erkänna Västsaharas självständighet i enlighet med riksdagsbeslut 2012 och stöd av alla socialdemokratiska föreningar och Palme-institutet, Liberalerna, folkrättslärde, FN:s generalförsamling och Afrikanska Unionen.\n\nMed Nato-medlemskapet krymper Sveriges möjligheter att föra en egen utrikespolitik. Den bestäms fortsättningsvis i Washington, Paris, Bryssel och Helsingfors. Med det senaste riksdagsvalet lär vår utrikespolitik inte förbättras.",
    "9 frågor: ”Jag känner mig så privilegierad som får göra detta”": "",
    "Skrällen: Ishimwe gör landslagsdebut med Rwanda – Ekuriren": "",
    "Nyhetssammandrag lördag 23 september 2022": "Publicerad 2022-09-24\n\nDystert rekord i dödsskjutningar. Efter torsdagens dödsskjutning av en man i 20-års åldern i Kristianstad har nu 48 personer dödats i skjutvapenvåld i Sverige, vilket innebär ett nytt mörkt rekord. Därmed har rekordåret 2020, med 47 dödsskjutningar nu passerats.\n\nDe flesta skjutningar har skett i Stockholmsregionen, totalt 22 i år.\n\n– Rent operativt får vi ägna oss betydligt mer åt det här och det tar givetvis resurser från annat, säger Jari Kalliorinne, vakthavande befäl vid Stockholmspolisen, till TT.\n\nÄven när det gäller antalet skottlossningar i stort syns en ökande trend.\n\nFärre anmälningar gällande våld mot kvinnor. Polisanmälningar om grov kvinnofridskränkning har minskat och det väcks färre åtal. Men orsaken är inte att brotten har minskat utan att polis istället ofta väljer att anmäla det så kallade underbrottet, till exempel misshandel eller hot, enligt en undersökning av Ekot.\n\nFörsta halvåret i år anmäldes 570 grova kvinnofridskränkningar vilket kan jämföras med det dubbla för tio år sedan. Även åtalen har nästan halverats jämfört med tio år sedan.\n\n– Det är märkligt och gör att lagen om grov kvinnofridskränkning inte tillämpas på bästa sätt, säger Erika Gyllenswärd, verksamhetsutvecklare inom brott i nära relation vid NOA, till Ekot.\n\nTvå personer gripna efter Swish-rån i Norrköping. Under natten till igår larmades polisen till Ektorp i Norrköping där en man hotats med ett vasst föremål. Vilket typ av tillhygge som använts vill Polisen inte gå in på.\n\nBrottsoffret ska ha blivit indragen i en skogsdunge av två gärningsmän. Där har mannen sedan slagits och tvingats till att swisha ett femsiffrigt belopp till förövarna.\n\nEfter samlad information av iakttagelser, dörrknackning och en inre spaning fattades beslut om en husrannsakan i en lägenhet.\n\nDet ledde till att en man och en kvinna i 25-årsåldern greps misstänka för rån och penningtvätt.\n\nSumman kopplad till penningtvätten består av den femsiffriga summan som gärningsmännen tvingat till sig. De gripna hålls i polisens förvar och kommer nu att förhöras.\n\nStort beslag av hasch i Spanien. Spanska Guardia Civil har beslagtagit över 15 ton hasch från Marocko samt gripit 49 personer.\n\nSmugglarligan tros vara den största som varit verksam i Spanien och misstänks ha fört in närmare 20 ton hasch varje månad från Nordafrika, enligt Polisen.\n\nHaschet landsattes nära Cádiz vid spanska sydkusten och vid floden Guadalquivir.\n\nLigan uppges ha varit välorganiserad, med särskilda grupper som ansvarade för lastningen, de snabba motorbåtarna och för bränsle, mat och förnödenheter.\n\nSmugglarna var tungt beväpnade på grund av risken för att bli bestulna på narkotikan av rivaliserande gäng.\n\nÖver 400 poliser har deltagit i operationen mot ligan.",
    "Fröken Elvis på julturné med ny singel och en jädrans massa instrument!": "Fröken Elvis är tillbaka med en ny svängig julkonsert i december! En kväll med humor, värme, lite allvar och en jädrans massa instrument. Den 4 november släpps också nya singeln ”Grå Jul”: Elvis Presleys klassiker ”Blue Christmas” som fått en svensk text och ny kostym i sann Fröken Elvis-anda.\n\n\n\nFröken Elvis Jul har hunnit bli något av en tradition för många när bandet i år ger sig ut i december-Sverige för sin tredje julturné. Det blir även detta året tolkningar av både traditionella julsånger och modernare jullåtar, Elvis bästa låtar på svenska och mer musik från bandets alla tre skivor. Publiken kommer känna igen sig, men det bjuds också på nya godbitar och överraskningar…\n\nFröken Elvis har sedan debutalbumet ”Elvis på svenska” (2015) översköljts av lovord och förfrågningar. Bandet har slagit flera publikrekord och spelat på allt från festivaler och folkparker till teatrar och konserthus, både i Sverige och Finland, men även i USA, England, Färöarna och Marocko (!). Publiken har fastnat för deras varma och egna sätt att behandla giganter som Bach, Mozart och Elvis, och knockats av deras spel och stämsång. I februari släpptes deras tredje studioalbum, Fröken Elvis & GIGANTERNA, och bandet har hunnit medverka i både SVT:s Go´ kväll och i Bingolotto i TV4.\n\n\n\nDet mesta gör att man häpnar; de finurliga texterna, de starka arrangemangen och en bedövande musikalisk skicklighet.\n\n// Musikmagasinet LIRA\n\n\n\nMästerliga melodimakare i vinnande koncept.\n\n// Kulturbloggen\n\n\n\nFröken Elvis är så musikaliska, ekvilibristiska, roliga, dramatiska, kluriga, modiga, engagerade så hälften vore nog. De hör verkligen hemma bland giganterna!\n\n// Se Hit!\n\nTurnéplan\n\n1/12 Eskilstuna Teater\n\n2/12 Södertälje Estrad\n\n3/12 Culturum, Nyköping\n\n15/12 Gävle Teater\n\n16/12 Flygeln, Norrköping\n\n17/12 Palladium, Malmö\n\n18/12 Stenhammarsalen, Göteborg\n\n21/12 Scalateatern, Stockholm\n\nFröken Elvis Jul 2022 presenteras av Programbolaget, Monarch Music och MTA Production.\n\n",
    "Här är Saddam Husseins Mercedes 600 Landaulet": "Italien: Vad innebär ny regim för Sverige och EU?",
    "Fem länder på knappt tre år - Wilson om udda resan och deadline day-dramat: \"Riktigt stressigt\"": "FC Sheriff (Moldavien), Podbeskidzie Bielsko-Biala (Polen), Olympiakos Nicosia (Cypern), Raja Club Athletic (Marocko) och FK Jerv (Norge).\n\nFem klubbar och fem olika länder på runt två och ett halvt år.\n\nPeter Wilson, 25, har sedan avskedet av Gif Sundsvall 2020 spelat på flera olika platser i fotbollsvärlden - och varit med om en hel del på kort tid.\n\n- Det har varit intressant och lärorikt, skratt och ilska. Nu när jag tänker tillbaka på det tar jag bara lärdom från det och fortsätter framåt. Det har varit speciellt, men roligt. Det har varit äventyr, säger Wilson till Fotbollskanalen.\n\nANNONS\n\nWilson gjorde allsvensk debut för \"Giffarna\" 2015 och spelade sedan ytterligare fyra säsonger med klubben i allsvenskan innan han lämnade vintern 2020 för spel i FC Sheriff från Tiraspol, som ligger i regionen Transnistrien i Moldavien. Det är en en lite udda region, som utropade sig självständig 1992 och som har stark koppling till Ryssland och är beroende av landet. Enligt människorättsorganisationen Amnesty kan bland annat offentlig kritik mot den ryska arméns närvaro leda till upp till sju års fängelse.\n\nWilson trivdes till en början i Sheriff, men fick främst spela i ligan, och inte Europa-kvalmatcher, som från början var tanken med flytten. Därmed valde han i stället att lämna vintern 2021 för spel i Podbeskidzie Bielsko-Biala, som kämpade för överlevnad i Polen.\n\nANNONS\n\n- Jag kände att jag behövde spela bättre fotboll och jag kände inte att det bästa för mig var att stanna. Jag fick mest spela i ligan, så det var inte det jag kom för och det skulle inte ge mig något. Ligan är inte speciellt bra där nere, då Sheriff är överlägset, så jag ville komma till ett ställe, där jag skulle få spela fotboll och utvecklas vecka in och vecka ut.\n\nVarför fick du inte spela Europa-kvalmatcher?\n\n- Det var det som var tanken, men jag märkte ganska snabbt att det inte var det som skulle hända. Många nya spelare kom in under sommaren precis innan matcherna skulle börja, och då kände jag att de skulle gå före direkt. Det var tråkigt, men det blev som det blev.\n\nVäl i Polen drabbades Wilson av covid-19, kom inte riktigt i full form och spelade 13 matcher när klubben i slutändan ramlade ner till andraligan.\n\nANNONS\n\n- Det var en tuff situation när jag kom dit. Laget var inte i den bästa situationen och hade förlorat ganska många matcher, samtidigt som de inte låg så bra till i tabellen. Jag kände samtidigt förtroende och enormt stöd från klubben, men fick corona för första gången, så jag fick en ganska lång efter-effekt och kände mig trött och slö under en längre period, vilket gjorde att jag inte kom upp i tempo.\n\nWilson ville därefter inte spela i den polska andraligan och flög vidare i Europa.\n\nInför förra säsongen skrev han i stället på för cypriotiska Olympiakos Nicosia, och fick gott om speltid under hela förra säsongen, vilket gjorde att han trivdes bra.\n\n- Jag trivdes bra där nere. Det var bra grabbar, duktiga fotbollsspelare och vi hade en helt okej start, men sedan spelade vi tio matcher utan vinst, och då delades serien upp, vilket gjorde att vi hamnade i \"play out\". Vi visste att vi skulle stanna kvar i ligan, men vi kunde inte spela för något annat, säger han.\n\nANNONS\n\nWilson lämnade sedan igen, och blev den 8 augusti i år presenterad av den marockanska storklubben Raja Club Athletic innan han lämnade knappt en månad senare för norska högstaligalaget FK Jerv på norska deadline day.\n\n25-åringen vill inte uttala sig om vad som egentligen hände i Casablanca, men berättar att det var stressigt att få allt på plats med den norska klubben.\n\n- Jag hade en strulig situation, så det var den bästa lösningen som fanns för mig, säger han och fortsätter:\n\n- Det var snabba ryck, bara att ta flyget och komma hit, då det bara var några timmar innan fönstret stängde. Det var stressigt, men det var skönt att allt blev klart och att jag får spela fotboll igen. Det är det viktigaste.\n\nVar det nervöst?\n\n- Ja, det var det verkligen. Det var riktigt stressigt, men det blev klart och nu är det borta. Nu har man lärt sig och går vidare.\n\nANNONS\n\nHur har det varit att flytta och komma till nya länder senaste åren?\n\n- Det har inte varit tufft, men det tar lite tid. Man måste lära känna spelarna, hur de spelar och vilka kvaliteter de har, samt hur du bäst kan hjälpa dig själv och dem. Jag har haft bra lagkamrater runt omkring mig, som varit tillmötesgående och som vill hjälpa mig och att jag ska hjälpa dem, säger han.\n\nHade du koll på alla klubbar?\n\n- Jag hade lite koll på Sheriff, men inte jättemycket. Jag visste att de hade spelat i Europa League och är oftast med i Europa-kvalmatcher, men jag hade ingen aning om laget i Polen, och inte i Cypern heller.\n\nWilson har nu gjort ett mål på tre matcher med Jerv, som är jumbo i den norska ligan, men med hopp om nytt kontrakt. Forwarden hoppas på ett lyft för klubben.\n\n- Nu möter vi lag, som ligger lite närmare oss i tabellen, där vi verkligen kan ta poäng och sätta press på de som är ovanför oss. Jag tror att vi har en chans, då det är många matcher kvar och vi kan göra skillnad. Vi har matcher som vi ska fokusera på och jag känner att det finns hopp, säger forwarden.\n\nANNONS\n\nWilsons kontrakt med Jerv sträcker sig i dagsläget över 2023, och nu fokuserar han bara på att hjälpa Jerv i botten av tabellen.\n\n- Jag har kontrakt till 2023 och tar en match i taget. Vi får se vad som händer, men just nu vill jag bara spela, säger han och fortsätter:\n\n- Jag får ta en match i taget, försöka bli bättre hela tiden och producera.",
    "Handbollslandslaget": "VM avgörs 11-29 januari 2023. I Sverige genomförs gruppspel i Göteborg, Jönköping, Kristianstad och Malmö samt mellanrundor i Göteborg och Malmö. Finalen spelas på Tele2 Arena i Stockholm inför 22 000 handbollsfans samt miljontals TV-tittare världen över.\n\nDen 2 juli lottades grupperna och här är samtliga grupper som spelas i Sverige:\n\nGrupp C, Göteborg – Sverige, Brasilien, Kap Verde, Uruguay\n\nGrupp D, Kristianstad – Island, Portugal, Ungern, Sydkorea\n\nGrupp G, Jönköping – Egypten, Kroatien, Marocko, USA\n\nGrupp H, Malmö – Danmark, Belgien, Bahrain, Tunisien\n\nSäkra din plats redan nu och upplev handboll i världsklass! Köp din biljett på www.handball23.com\n\nUpplev magin inifrån – bli volontär på VM 2023!\n\nÄlskar du handboll? Brinner du för evenemang? Vill du skapa ett minne för livet? Då ska du bli volontär på VM 2023. Ett mästerskap på hemmaplan skapar oförglömliga ögonblick för alla inblandade. Du är viktig!\n\nDen officiella anmälan har öppnat! Anmäl dig här\n\nVolontärer behövs inom nedan områden:\n\nAckreditering – Se till alla som har en uppgift på arenan får en ackreditering som berättigar tillträde till specifika områden på arenan.\n\nHospitality – Ge högklassig service till särskilt inbjudna gäster inom hospitality. Du behärskar engelska bra.\n\nHotell – Vara organisationens kontaktperson på de hotell som spelare och delegater bor på under mästerskapet.\n\nLogistik – Säkerställa att rätt saker finns på rätt plats vid rätt tidpunkt. Du är behjälplig vid riggning och avetablering av mästerskapet.\n\nMedia – Under turneringen finnas till hands och ge service till journalister och fotografer. Du behärskar engelska bra.\n\nSäkerhet – Bistå till att vi får ett tryggt och säkert mästerskap.\n\nTransport – Transportera gäster inom mästerskapet. Du har körkort, god lokalkännedom och du behärskar engelska bra. Övriga språk är meriterande.\n\nTävling – Vara behjälplig med diverse uppdrag i samband med träningstillfällen och på matchdagar.\n\nVolontärsservice – Se till att alla volontärer mår bra och trivs på plats i volontärcentret – hjärtat i volontärverksamheten under turneringen.\n\nFörutsättningar för att ansöka som volontär:\n\nÅlder, 16 år\n\nCovid, minst dubbelvaccinerad och giltigt vaccinationsbevis\n\nKunna uppvisa utdrag ur belastningsregister på begäran https://polisen.se/tjanster-tillstand/belastningsregistret/ovrigt-arbete-och-kontakt-med-barn/\n\nAlla är välkomna att ansöka om att bli volontärer. För personer som inte är bosatta i den aktuella värdstaden ansvarar och bekostar den enskilda individen själv för resa till och från värdstaden samt för uppehälle under vistelsen.\n\nHar du frågor kring ovan kontakta volunteers.se@handball2023.com",
    "SFI laddar upp inför valet – med ett val – Kkuriren": "",
    "Topptipset 23/9-22": "Topptipset 23/9-22\n\nFem matcher med landslag plus en trio bataljer från spanska Segundan samt nederländska Eerste Divisie ska bemästras på fredagens Topptips. Ett par riktigt mysiga tillställningar synas där framförallt kupongens öppningsmatch i Italien mellan stövelns landslag och England klingar högt. Idéerna till framgång finns att ta del av nedan – varsågoda!\n\nSpela gärna Topptipset tillsammans med några av våra andelsläggare eller varför inte testa vårt reduceringsverktyg, där du kan reducera upp till 20.000 kr. Läs mer om hur Topptipset fungerar här.\n\nSpelstopp Topptipset: 20:44\n\n1. Italien – England 2\n\nEngland fick inte revansch på Italien för förlusten i EM-finalen när nationerna drabbade samman på Molineux Stadium i juni. Britterna var dock det bättre laget i matchen som slutade 0-0. Då startade inte en spelare som Harry Kane men Spurs-stjärnan lär äntra San Siros gräsmatta denna afton. Mot ett Italien, som saknar flera av sina bästa spelare, ska det kunna räcka långt. England är piskat att vinna för att spel i Nations Leagues A-division ska kännas rimligt även till nästa upplaga. Det faktum att Southgate vill spela ihop en VM-elva och Mancini istället har siktet betydligt mer långt framåt där han troligen vill testa spelare talar givetvis för Lejonen. Inte fel att ta ställning och spika tvåan i Milano!\n\n2. Tyskland – Ungern 1\n\nGulácsi, Orbán och Szoboszlai kommer “hem”! Trion, som till vardags lirar boll i RB Leipzig, får spela med sitt Ungern inför en publik som denna gång knappast kommer bidra med glädjande tillmälen åt de tre. Die Mannschaft måste minst nypa en pinne här för att inte chansen till förstaplatsen ska försvinna och laget som coach Flick ställer ut på läskeblask-arenan är jättebra. Visst saknas Manuel Neuer och Goretzka bland annat efter att ha testats positivt för corona men Müller, Gündogan, Kimmich, Sané, Gnabry och en drös fler kanoner kommer till spel. Det luktar väldigt mycket tysk seger om denna batalj men ett kryss till runt tio procent är ett tecken som ändå inte går att motstå i jakten på större stålar.\n\n3. Finland – Rumänien X\n\nNågon klang- och jubelföreställning är knappast att vänta i Helsingfors. Båda dessa landslag bjuder sällan upp till dans där offensiven är högst begränsad, även om en spelare som Teemu Pukki alltid är ett hot för våra grannar i öst. Här handlar det om att undvika degradering till C-divisionen. En låst matchbild där lagen lär anfalla sansat är att vänta trots att Finland säkrar “kontraktet” vid seger. Oavgjort är dock ingen fara på taket för hockey-älskarna och när ettan möjligen sticker iväg upp mot 50 procent är det främst mittentecknet som lockar. Tänkbart spikkryss.\n\n4. Bosnien – Montenegro 1\n\nEn riktig rackarrökare väntar i Zenica under fredagskvällen. Bosnien och Montenegro innebär per automatik att det kommer smälla, det faktum att nationerna gör upp om förstaplatsen i Grupp B3 ökar givetvis bara underhållningsgraden. Bosnien har utan tvekan varit gruppens bästa lag hittills och låg närmast segern i Podgorica när grannländerna lirade 1-1. Att Haksabanovic och gänget ska orka stå emot när evigt unge Dzeko med kamrater sätter fart är svårt att se, särskilt när de gästande Falkarna saknar Stefan Savic i backlinjen. Ettan är trolig men då den streckas i högsta laget är det inte fel att blicka mot krysset. 1X är med det sagt ett lås i Zenica.\n\n5. Marocko – Chile X\n\nEstadi Cornellà-El Prat, till vardags Espanyols hemmaarena, ska dagen till ära husera en landskamp då Marocko och Chile drabbar samman. Chilenarnas VM-kval var inte lyckosamt och även om det finns stjärnor som Vidal och Sánchez i laget är det möjligen dags för dessa herrar att lämna över stafettpinnen till yngre förmågor snart. Marocko laddar å sin sida inför VM i Qatar. Atlaslejonen från Nordafrika ser spännande ut. Spelare som Chair, Belhanda, En-Nesyri och Ziyech kan absolut ställa till med riklig oreda hos sydamerikanerna och även i ett framtida VM-gruppspel. 1X går först.\n\n6. Sporting Gijón – Ibiza X\n\nUros Djurdjevic och José Gragera kommer båda saknas och spela landslagsfotboll då Gijon gästas av Ibiza. Blytungt för Sporting som därmed tappar sina två mest kreativa krafter framåt. Gästerna från partyön kommer också stärkta till denna match med dubbla 1-0-segrar i bagaget vilket gjort positionen i den ännu unga tabellen något mer angenäm. Miguel Azeez har gjort två matcher för gästerna sedan entrén från Arsenal och kan bli en riktigt bra gubbe för besökarna på sikt. Krysset är under rådande omständigheter inte omöjligt att nå. 1X på El Molinón ska ändå räcka.\n\n7. VVV-Venlo – Telstar 2\n\nTelstar har vunnit två av sina fyra senaste matcher i Eerste Divisie. Unga spelare som Koen Blommestijn och Jay Kruiver har varit strålande i gästernas dress och därutöver finns veteranen Glynor Plet att lita på framåt. VVV-Venlo har varit ojämna på slutet i och med bland annat en 3-5-förlust mot Heracles. Därtill är också tjeckiske målvakten Lukas Zima skadad och missar resten av hösten. Att ettan är uppskruvad till över 50 procent gör X2 väldigt lockande. Pennan ska givetvis öppna från höger.\n\n8. Dordrecht – Maastricht 1\n\nDordrecht visar två raka vinster hemma på Matchoholic Stadion. Mathis Suray var bra redan förra säsongen för värdklubben men belgaren ser ut att bli ännu bättre i år. 21-åringen har legat bakom massor framåt under säsongsinledningen och är en herre för Maastricht att hålla koll på. Negativt för Dordrecht är lånet Aliou Baldé som står vid sidan avstängd här. Gästerna tog en fin skalp då Jong Ajax besegrades med klara 4-1. En väldigt stark insats från bortalaget som spelmässigt var något underlägsna Amsterdam-klubbens ynglingar men effektiviteten var bländande. En del mål att vänta här. Gubbläge därmed, etta-tvåa.\n\nStugans superspik!\n\n⚽️ England\n\nEtt VM-förberedande England kommer spela ihop en eventuell startelva till Qatar under de avslutande Nations League-matcherna. Motivationen hos de brittiska Lejonen bör vara hög och mot ett något stukat Italien finns god chans till seger.\n\nStugans kupongrensare!\n\n💣 Telstar\n\nVVV-Venlo får väldigt stort förtroende av svenska folket i en match som på förhand ska anses som öppen. Det finfina värdet till höger får inte missas i tulpanriket.\n\nI samarbete med Svenska Spel Sport & Casino AB\n\nSpel för dig över 18 år\n\nSpelar du för mycket?\n\nRing Stödlinjen: 020-819100",
    "Analys: Bra åldersstruktur men nya stjärnor behövs": "Målvakter\n\nLukas Hradecky förlängde nyligen kontraktet med Leverkusen till 2026 och säkrade senast med den underskriften en ekonomiskt oberoende framtid. Årslönen ligger på cirka fem miljoner euro. Hradecky är åtminstone med i kvalet till EM 2024.\n\nJesse Joronen har fastnat i serie B och karriärkurvan är det lite si och så med. Carljohan Eriksson har fått en tuff inledning på säsongen i Dundee United men har gått framåt oerhört de senaste åren och börjar närma sig sina bästa år i karriären.\n\nBakom trion är det främst Viljami Sinisalo och Pargaskillen Lucas Bergström som trycker på. Sinisalo har varit förstaval i U21-landslaget. Bergström är utlånad till Peterborough från Chelsea och har spelat bra där. Betydligt bättre än Sinisalo gjort i Burton som precis som Peterborough håller till på den tredje högsta serienivån i England. Den 205 centimeter långa Bergström är en oslipad diamant som fått träna i flera år i bästs möjliga miljö i jätteklubben Chelsea.\n\nFörsvarsspelare\n\nBra åldersstruktur och en utmärkt bredd på mittbacksposten men den där riktigt stora ledstjärnan saknas. Tenho, Väisänen, Jensen, Ivanov, O'Shaugnessy, Hoskonen och Tomas är alla bra spelare men ingen av dem är under 25 år och ingen kan klassificeras som ett ungt löfte längre. Utvecklas kan samtliga naturligtvis men dörren till de större klubbarna håller på att stängas.\n\nFrån de yngre leden märks bland andra Ville Koski som gjort en utmärkt säsong i Honka och Robin Tihi som varit given i allsvenska IFK Värnamos startelva efter utlåningen från storklubben AIK. Båda är utmärkta i spelet med boll, en egenskap som inte kan betonas nog i dagens fotboll.\n\nI fallet Tihi återstår ännu att se vilket land han väljer på A-landslagsnivå. Som junior har han spelat både för Finland och Sverige men kan via sina rötter också välja Marocko om chansen skulle uppstå. Hittills har Tihi inte velat låsa sig vid ett alternativ. Kunde kanske vara dags för landslagstränare Markku Kanerva att åka på en höstlig övertalningsresa till Småland.\n\nRobin Tihi i aktion.\n\nYtterbackspositionen utgör som vanligt ett visst problem. Jukka Raitala har tackat för sig och i dagsläget finns egentligen bara Jere Uronen och Nikolai Alho att tillgå. Alho är väldigt offensivt inriktad och inte alltid den säkraste bakåt medan Uronen är både skadenebägen och knappt får spela alls i klubblaget Brest. Ilmari Niskanen och Pyry Soiri kan också matchas som ytterbackar men läget är långt ifrån optimalt på den posten. I synnerhet som det finns väldigt ont om påläggskalvar från de yngre leden. Albin Granlund kan fortfarande behövas.\n\nDen ”finska sjukan” där de bästa och tongivande spelare i ung ålder flyttas till en central roll märks tydligt på ytterbacksposten.\n\nMittfältare\n\nGlen Kamara är 26, Rasmus Schüller 31 och Robin Lod 29. Kamara borde ha bytt klubb från Rangers för ett bra tag sedan, osannolikt att han når sitt absoluta potential i skotska ligan. Schüller håller i flera år till. Djurgårdenankaret gör sällan en dålig match. Robin Lod gör det utmärkt i MLS men har gått lite trögare i landslaget en längre stund.\n\nBakom dem är det främst Lucas Lingman, Onni Valakari och Kaan Kairinen som aspirerar på en plats i startelvan. I viss mån också Robert Taylor. Valakari hör inte till Kanervas favoritspelare och Kairinen har haft problem med skador. Lingman har glänst sedan han återvände till HJK från allsvenska bottenlaget Helsingborg. Hoppas Lingman träffar rätt i nästa flytt utomlands. Potentialen är stor.\n\nLucas Lingman har potential att ta en plats i startelvan i landslaget.\n\nUrho Nissilä riskerar att hamna lite i offside då han håller till i Sydkorea.\n\nAnssi Suhonen har jobbat sig tillbaka efter en svårare skada och har redan spelat för reserverna i HSV. Suhonen är ett namn att lägga på minnet. Om kroppen håller ihop vill säga.\n\nNiklas Pyyhtiä? Håller i Bolognas primaveraled. 18 år ung är allt möjligt. De kommande två-tre åren blir avgörande för på vilken nivå han hamnar.\n\nHJK:s Santeri Väänänen har tagit stora steg i utvecklingen. Skador har stört men potentialen finns.\n\nAnfallare\n\nTeemu Pukki \"tvingades\" göra en sista säsong i Norwich. Nästa sommar är han 33 år gammal och kan flytta gratis vart han vill. Intresserade klubbar finns garanterat, kanske en flytt tillbaka till ungdomens Spanien ligger inom räckhåll. Pukki är, så länge snabbheten finns där, given på topp i landslaget.\n\nTeemu Pukki trivs i landslaget.\n\nJoel Pohjanpalo är en bra målskytt och kommer naturligtvis att finnas med i flera år än. Men det finns trots allt en orsak till att han spelar i serie B.\n\nFredrik Jensen har gjort en lovande höst i Augsburg och Borgåsonen kan vara på väg mot nästa nivå, förutsatt att kroppen håller ihop. Jensen har haft ruskiga problem med att hållas hel och frisk under sejouren i Bundesliga.\n\nBenjamin Källman är en klassisk center med fysiken som krävs för att skapa oro i straffområdet. Intressant att se hur det går för honom i Cracovia.\n\nMarcus Forss? Känns som att karriären går lite på tomgång. Aningen ensidig men rätt använd ett vapen.\n\nLassi Lappalainen gjorde en kvart i EM sommaren 2021 men har inte spelat en minut landslagsfotboll sedan dess.\n\nOliver Antman är med i truppen mot Rumänien och Montenegro men han har inte spelat särskilt mycket i Nordsjælland vilket är oroväckande med tanke på att klubben ifråga gjort sig känd för att satsa på unga spelare, ge dem chansen och sen sälja dem vidare.\n\nOliver Antman.\n\nNaatan Skyttä är utlånad till Viking i norska ligan och den flytten verkar ha gjort honom gott. I Touluse gick det trögt.\n\nEetu Mömmö har hållit till i Lecces primaveralag utan att glänsa.\n\nAv spelarna i den inhemska ligan är HJK:s Casper Terho och Honkas Agon Sadiku de mest intressanta.",
    "Dags att skita ned händerna": "Rysslands BNP är inte mycket större än Spaniens. Det gör Ryssland till något av en ekonomisk dvärg givet sin storlek. På pappret det vill säga. Inflationskrisen har påmint oss om att ekonomi är något mer än nationalekonomiska abstraktioner. När priset på rysk gas mångdubblas så får det andra – och allvarligare – konsekvenser än om solsemestern fördyras. Varor och tjänster är bara utbytbara i teorin.\n\nRika länder som Sverige och Tyskland har en BNP som i hög grad består av kvalificerade tjänster. Det är själva uttrycket för att vi är rika. Vi importerar de enkla råvarorna och förädlar dem. Det \"enkla\" är dock inte detsamma som det oviktiga. När tillförseln av exempelvis naturgas hotas så stiger bränslepriserna rekordsnabbt – för många kunder är beredda att betala mycket mer än de gjort tidigare för energi. Rysk naturgas används för att värma upp bostäder, men den används även i den strategiskt viktiga tyska kemiska industrin.\n\nEn sådan kemisk process är tillverkning av konstgödsel. Konstgödsel kan framställas av kväve (vilket kräver naturgas för att utvinnas effektivt), fosfat och kalium. Det är ingen avancerad produkt. Det är ett skäl till att Ryssland och Belarus varit stora exportörer av den - liksom ett relativt fattigt land som Marocko. Men det är en strategiskt viktig produkt.\n\nPriset på konstgödsel rusar nu i höjden, dels på grund av gaspriset, dels på grund av sanktionerna mot Ryssland och Belarus. Det blir dyrt att tillverka konstgödsel från redan dyr naturgas på en osäker marknad. Enligt nyhetsbyrån Bloomberg (26/8) hotas två tredjedelar av konstgödseltillverkningen i EU att slås ut på grund av de höga gaspriserna. I förlängningen skulle det skapa livsmedelsbrist.\n\nUppgiften bör främst tas som en signal på att något måste göras – politiskt – för att säkra tillgången på konstgödsel. Vad det handlar om är att Europa indirekt befinner sig i ett krig och därmed måste införa vissa krigsregleringar i ekonomin. Strategiskt viktiga produkter måste kanaliseras till sådan verksamhet som rör grundförsörjningen.\n\nFör brist betyder något annat på ”ekonomiska” än i den fysiska verkligheten. Det kommer gå att tillverka konstgödsel trots kriget men det måste till ekonomiska garantier för att det ska bli gjort. För Europas del lär det ordna sig. Gasen räcker till gödseltillverkning. Det kommer bli värre för utvecklingsländerna, som ofta saknar marginaler att göra sådana prioriteringar.\n\nI fredstid är arbetsdelning och marknad – två sidor av samma mynt – överlägsna fördelningsmekanismer. Men om de senaste åren lärt oss något så är det dels att vi måste ha beredskap för plötsliga störningar, dels att den säkerhetspolitiska dimensionen inte går att tänka bort från ekonomin.\n\nSverige ligger faktiskt av en händelse i startgroparna för att dra i gång egen konstgödseltillverkning. Stora fabriker planeras i anslutning till Northvolts batterifabrik i Skellefteå – där tanken är att göra miljövänligt konstgödsel av salter som annars blivit avfall i batteritillverkningen. LKAB planerar även för fosforutvinning från gruvavfall.\n\nDet är bra. Men vår säkerhet kan inte reduceras till en bieffekt av miljöåtgärder. Sveriges självförsörjningsstrategi behöver ses över i grunden. Den nya regeringen har här en viktig uppgift. För som LRF påpekat (DI 12/7) hade vi kunnat vara mycket mindre sårbara om inte en fyrkantig miljölagstiftning tillåtits lägga hinder i vägen – dessutom på ett ofta direkt kontraproduktivt sätt för miljön.\n\nKonstgödsel kan verka vara skitfråga för den som ser ekonomi som en abstraktion, livsmedel som en vara vilken som helst och miljövård som ett ideal snarare än ett praktiskt problem. Men det är hög tid att se bortom de rena teoriernas värld och börja skita ned händerna igen.",
    "Blossas glögg 2022 – här är årets smak": "Blossa presenterar årets smak 2022! Den beskrivs som en smältdeg av smaker och har inspirerats av de pulserande gatorna i New Orleans. Läs mer om årets glöggsmak här!\n\nGin & Tonic spetsad med glögg – så gör du årets juligaste GT TV 0:35 Efter reklamen: Gin & Tonic spetsad med glögg – så gör du årets juligaste GT (0:35) Slå på ljud\n\nBlossa har sedan 2003 överraskat med nya glöggsmaker och smakresor till alla världens hörn. Tidigare har vi fått årgångsglögg som inspirerats av Japan, Indien, Hawaii och Marocko. Förra året hittade Blossa sin inspiration i apelsinernas Valencia. Men i år är det ett helt nytt ställe som står för årets glögg-inspiration – nämligen New Orleans!\n\nGlögg sour och 3 andra lyxiga drinkar med glögg\n\nÅrets Blossa 2022\n\nI år har Blossa tagit sig till New Orleans och inspirerats av gatorna där jazzmusiken vibrerar och intrycken flödar. Årets destination är inte bara känd som jazzens födelseort, utan är också känd för sin puls och rika matkultur. Blossa beskriver sin årgångsglögg 2022 som en hyllning till stadens nyansrika smältdegel av smaker, särskilt kring området French Quarter, och stadens mest ikoniska drink Hurricane.\n\n– I New Orleans finns en intressant blandning av influenser som vi fört samman i Blossa 22. Med Hurricane som huvudinspiration har vi smaksatt glöggen med rom, lime och även tagit fram vår egen version av fassionola, med passionsfrukt, jordgubbe och blåbär. Inspirerade av matkulturen har vi dessutom tillsatt extrakt av chili och rökt paprika. Det blir en fin samklang med de klassiska glöggkryddorna, varav flera ofta hittas i maten som serveras i New Orleans, säger Åsa Orsvärn, Chief Blender för Blossa, i ett pressmeddelande.\n\nSå smakar årets Blossa 2022\n\nI Blossa 22 blandas rom, passionsfrukt, lime, jordgubbe, blåbär och chili med klassiska glöggkryddor. Cheif Blender Åsa Osvärn rekommenderar att servera Blossa 22 som drinken Hurricane – läskande kall i ett större glas med mycket is, dekorerat med en apelsinskiva. Glöggen går även att värma och serveras gärna då i en större kopp toppad med russin.\n\nBlossa 22 New Orleans är en starkvinsglögg och finns i Systembolagets beställningssortiment från den 15 september. Den har en alkoholhalt på 15 volymprocent och priset ligger på 125 kr för 750 milliliter.\n\nFoto: Blossa",
    "Fler omkommer vid överfarten": "Skörare båtar och fler personer i varje båt gör att dödsoffren vid överfarten till Kanarieöarna ökar. Foto: Shutterstock\n\nPublicerad 2022-09-11 19:00\n\nAntalet dödsoffer bland migranter är sedan årsskiftet nästan lika stort som under hela förra året. Då beräknades 1.109 människor ha förlorat livet, enligt FN-organet Missing Migrants. Anledningen till ökningen av förolyckade är enligt de kanariska myndigheterna att migranterna tar allt större risker.\n\n\n\nFlyktingströmmen till Kanarieöarna upplever flera förändringar. Bland annat brukas i allt större utsträckning gummibåtar, som är betydligt farligare än träbåtar och dessutom är antalet personer på varje båt allt större. Det framgår av att medan antalet flyktingbåtar som registrerats fram till 31 augusti var 3,3 procent färre än under samma period förra året, var antalet omhändertagna migranter 14,4 procent fler.\n\n\n\nEn annan förändring är att beroende på att det brukas skörare båtar försöker migranterna i större utsträckning ta den kortaste vägen, som är till de östligaste öarna Fuerteventura och Lanzarote. Enligt Röda korset har 53 procent av flyktingarna i år omhändertagits på dessa två öar.\n\n\n\nNytt på senare tid är också att de marockanska myndigheterna skärpt sina kontroller, efter Spaniens ändrade hållning beträffande Västsahara till förmån för Marocko. Visserligen är antalet migranter som nått Kanarieöarna större än förra året men medan ökningen var på hela 134 procent under årets tre första månader är den nu alltså nere på 14,4 procent fler än samma period 2021.\n\n\n\nUnder årets åtta första månader beräknas minst 11.000 personer ha tagit sig från den marockanska kusten i flyktingbåtar i ett försök att nå Spanien, framför allt på den farligaste överfarten som är just den till Kanarieöarna.",
    "SD ökar stort – även på röda Håsten": "Vår nyhetsapp är riktigt bra för dig som uppskattar våra nyheter. Den är gratis att ladda ned och finns givetvis till både iPhone och Android. Med appen får du en snabb och bra upplevelse där du får möjlighet att själv styra över vilka nyheter som ska skickas som pushnotiser direkt till din telefon.",
    "Svensk krigsfånge i Ukraina släppt": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Fifa bör använda intäkterna från herrfotbolls-VM till att gottgöra migrantarbetare": "",
    "LISTA: Cd-skivorna som kan göra dig rik": "LISTA: Cd-skivorna som kan göra dig rik\n\nhelskärm\n\nSitter du på en okänd skatt där hemma? Cd-skivorna börjar stiga i värde och har du rätt album kan du tjäna tusenlappar – och till och med bli rik. Här är Markus Larssons jätteguide över rariteterna som du ska rota fram ur gömmorna – så mycket är din samling värd.\n\ncheck Såldes för 42 miljoner\n\ncheck Kasta inte bort tid på dem",
    "Stigande elpris hårt slag för tomatodlingen": "Sveriges ledande tomatodlare Nordic Greens Trelleborg ställer in sin odling under kommande vintersäsong på grund av det höga elpriset, skriver Land Lantbruk.",
    "Värmlänningen rörd efter silvret i prestigeturneringen – drömmer om OS": "Lokaljournalistik när och var du vill\n\n8 veckor för 8 kr\n\nMed plus får du tillgång till alla artiklar på sajten och i vår nyhetsapp för 8 kr de första 8 veckorna. Därefter ord. pris 129 kr/mån utan bindningstid.\n\nE-tidning ingår ej. Du får även tillgång till digitala nyheter från 15 andra varumärken inom NWT Media och kan dela din prenumeration med upp till tre familjemedlemmar inom ditt hushåll. Som prenumerant får du även ta del av exklusiva erbjudanden och tävlingar.\n\nPrenumererar du på papperstidningen?\n\nDå ingår allt digitalt innehåll i din prenumeration.",
    "Recept: Vårrullar, sallad och marockanska köttbullar": "Vinn Maria Zihammous nya kokbok ”Asiatisk mat” Asiatisk mat som alla kan laga, om det handlar Marias senaste kokbok. I ”Asiatisk mat” visar hon på hur du lätt kan ta fram genuina smaker från det asiatiska skafferiet och servera rätter från Thailand, Vietnam, Japan, Indonesien och Kina, baserade på svenska råvaror. Nu kan du vara med och tävla om boken genom att svara på följande frågor: Vad är umami? Vilken är din bästa asiatiska rätt? Mejla dina svar till tv[email protected] senast den 22/9, de tre vinnarna meddelas via mejl.\n\nVietnamesiska vårrullar med färska örter och het dressing. Bild: Stefan Edetoft\n\nVietnamesiska vårrullar med chilidipp\n\n4 portioner, ca 25 små vårrullar\n\nVårrullar är perfekt mat att laga och äta tillsammans med familj och vänner, under förberedelserna kan samtalet flöda fritt. Jag använder torkade ark av rispapper som finns att köpa i välsorterade matbutiker eller asiatiska butiker, men du kan även använda frysta och tinade ark, springroll pastry.\n\n50 g tunna vermicelli-glasnudlar\n\n6 krabbklor\n\n400 g räkor\n\n1 morot, medelstor\n\n1 klyfta vitkål, ca 200 g\n\n1/2 purjolök, det vita\n\n2 vitlöksklyftor\n\n75 g böngroddar\n\n1/2 msk mörk sirap\n\nSalt och nymald vitpeppar\n\n25 torkade vårrulleark av rispapper, till fritering\n\n1 msk majsstärkelse\n\n1 msk vatten\n\nChilidipp:\n\n1 vitlöksklyfta, finhackad\n\n1 röd thaichili, fint strimlad\n\n2 lime, pressad saft\n\n1/2 dl fisksås\n\n1/2 dl kokhett vatten\n\n2 msk ljus soja, japansk\n\n2 msk socker\n\n1 msk ljus flytande honung\n\nTill fritering:\n\n1 l frityrolja\n\nTill servering:\n\n1 salladshuvud, t ex krispsallad\n\nPlockade färska örter, t ex färsk koriander och mynta\n\nBlötlägg nudlarna i en skål med kallt vatten i tio minuter, häll av vattnet och klipp nudlarna i mindre bitar.\n\nKnäck krabbklorna och pilla loss köttet, dela i mindre bitar. Skala och grovhacka räkorna. Skala och grovriv moroten. Strimla purjolöken i tunna skivor och finhacka. Skala och finhacka vitlöken. Häll ner nudlar i en bunke och tillsätt skaldjur, riven morot, hackad purjolök, vitlök, groddar och sirap. Krydda med lite salt och peppar och blanda runt ordentligt. Lägg ner ett vårrulleark i taget i en bunke med kallt vatten i en minut för att det ska mjukna något i konsistensen. Lägg över på en skärbräda.\n\nBlanda majsstärkelse med vatten i en skål.\n\nFördela ut ungefär två matskedar fyllning i mitten av vårrullearket, längst ner mot dig. Vik in nederkanten och tryck ihop för att det ska bli tätt. Vik in kanterna mot mitten och pensla den översta kanten med majsstärkelseblandningen för att det ska fästa och hålla tätt. Rulla samman till en tät rulle och lägg upp på ett fat med skarven nedåt. Gör om momentet tills du har 25 rullar.\n\nBlanda samman alla ingredienser till chilidippen och häll upp i en skål.\n\nHetta upp oljan i en tjockbottnad kastrull till 160 grader. Fritera vårrullarna i omgångar i några minuter tills de är krispiga. Tänk på att inte lägga ner för många åt gången. Lägg över rullarna på ett fat med hushållspapper för att överflödigt fett ska kunna rinna av. Servera med plockade salladsblad att vira runt vårrullarna och toppa med örter. Servera med chilidippen.\n\nMarockanska köttbullar med färsk tomatsås. Bild: Stefan Edetoft\n\nMarockanska köttbullar med färsk tomatsås\n\n4 portioner\n\nPå min smakrika upptäcktsresa till Marocko, min pappas hemland, var den här rätten en riktig fullträff. Milda och aromatiska örter möter saftiga lammfärsbullar som får puttra samman med färska tomater. Fyll en nybakad baguette eller ät brödet till maten.\n\n500 g lammfärs\n\n1 gul lök\n\n2 msk finhackad bladpersilja\n\n1 msk finhackad färsk koriander\n\n1 msk finhackad färsk mynta\n\n1 tsk paprikapulver\n\n1 tsk spiskummin\n\n1 nypa cayennepulver eller chiliflakes\n\nSalt och svartpeppar\n\nTomatsås:\n\n2 vitlöksklyftor\n\n1 kg tomater, mogna\n\n3 msk olivolja\n\n1 msk finhackad färsk koriander\n\n1 nypa chiliflakes\n\nSalt och svartpeppar\n\nTill servering:\n\n1 dl gröna oliver\n\n1–2 msk grovhackad bladpersilja eller koriander\n\nFärskt bröd, t ex baguette eller ljust surdegsbröd\n\nLägg ner färsen i en bunke. Skala och riv ner löken. Tillsätt hackade örter, paprikapulver, spiskummin, cayennepeppar och krydda med lite salt och peppar. Blanda samman och rulla till små köttbullar.\n\nSkala och finhacka vitlöken. Dela tomaterna i halvor och skär bort kärnorna. Riv ner tomatköttet med den grova sidan på ett rivjärn i en skål. Hetta upp oljan i en stekpanna med hög kant och tillsätt hackad vitlök, fräs i en minut och tillsätt riven tomat, hackad koriander, chili och krydda med lite salt och peppar. Låt såsen koka samman i tio minuter utan lock och tillsätt köttbullarna. Koka tills köttbullarna är genomstekta, vänd runt några gånger i såsen.\n\nToppa med gröna oliver och hackade örter. Servera tillsammans med nybakat bröd som baguette eller ljust surdegsbröd.\n\nModern nordafrikansk sallad med rostad squash och dadelsirap. Bild: Stefan Edetoft\n\nModern nordafrikansk sallad med rostad squash och dadelsirap\n\n4 portioner\n\nDen här rätten åt jag i somras på en liten restaurang i Marrakechs medina. Jag rostar svensk squash, byter ut färska fikon mot saftigt päron och blandar med en nötsmakande dressing på sesampasta och syrlig citron. Avsluta med att ringla över dadelsirap eller granatäpplesirap.\n\n2 dl matvete, durum\n\n1 tsk gurkmeja\n\nSalt och svartpeppar\n\n2 squash, medelstora\n\n2 msk olivolja\n\nFlingsalt och svartpeppar\n\n1 päron, moget\n\n50 g hasselnötter\n\nVinägrett:\n\n1 msk tahini\n\n2 msk vit balsamvinäger\n\n1 msk citronsaft\n\n1 msk flytande honung\n\n4 msk olivolja\n\nFlingsalt\n\nTill topping:\n\n1–2 msk dadelsirap\n\n1 dl tjock yoghurt\n\n2 msk finhackad bladpersilja\n\n1 msk finhackad färsk mynta\n\nKoka upp 8 dl vatten och tillsätt matvete, gurkmeja och lite salt och peppar. Sjud i ungefär tio minuter tills vetet mjuknat men har gott tuggmotstånd. Häll av överflödigt vatten och låt svalna.\n\nDela squash i mindre bitar och hetta upp en rejäl stekpanna, låt den bli riktigt het och tillsätt olivolja. Rosta squashen i några minuter tills den fått fin färg. Krydda med salt och peppar. Skala och skär päronet i mindre bitar och tillsätt i pannan, blanda och dra bort från värmen. Grovhacka nötterna och rosta gyllenbruna i en stekpanna utan fett. Varva gryn med rostad squash och päron på ett fat.\n\nBlanda samman alla ingredienser till dressingen i en skål och ringla ut över salladen. Toppa med dadelsirap, yoghurt, hackade örter och rostade hasselnötter.\n\nFler recept av Maria Zihammou:\n\nLÄS OCKSÅ: Recept med sensommarens skaldjur och grönsaker i säsong\n\nLÄS OCKSÅ: Recept: Krispiga pizzor i romersk stil\n\nLÄS OCKSÅ: Recept: Italiensk middag med smaker från Bologna\n\nAnmäl dig till nyhetsbrevet GP Mat och dryck Få tips på vin, öl och recept inför helgen och det bästa från Göteborgs restaurangliv. Ett nyhetsbrev för dig som är 25 år eller äldre. För att anmäla dig till nyhetsbrevet behöver du ett digitalt konto, vilket är kostnadsfritt och ger dig flera fördelar. Följ instruktionerna och anmäl dig till nyhetsbrevet här.\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Reseguide: 8 nya restauranger i London": "Röken ligger tung över östra London sedan Acme Fire Cult öppnade sitt grilltempel. Foto: Steve Ryan\n\nAcme Fire Cult\n\nDet är vanskligt att kalla sig ”mer än bara en restaurang”, särskilt när det följs av: ”det är en kult”. I fallet Acme erkänner vi dock en poäng. För på deras innergård i östra Londons ruffigt chica Dalston känns det som att stiga in i ett tempel tillägnat den öppna eldens matlagningskonst. Med kockarna Andrew Clarke och Daniel Watkins som själasörjare intill röken som bolmar från den enorma grillen på uteserveringen. Acme delar utrymme med 40ft Brewery, och restprodukter från öltillverkningen såsom jäst används flitigt i de skickligt svedda maträtterna. Som i sin tur paras med öl och även sätter grönsaker i strålkastarljuset. Visst lyser makrillen och merguezkorvarna med finmalet fårkött, men det är den svärtade purjolöken i pistageromescosås och squash med fermenterad hummus vi vill återvända för.\n\n2 Abbot St, Abbot St Courtyard, acmefirecult.com",
    "Gymnasieklassiker: Maria Hymna Ramnehill om ”Den nakna lunchen”": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "I morgon öppnar Landskrona Foto Festival": "I morgon, den 2 september, invigs Landskrona Foto festival. På plats på festivalen närvarar fotografer från bland annat Storbritannien, Singapore, Chile, USA, Australien och Hong Kong. Under öppningshelgen den 2–4 september kan du, förutom utställningar, ta del av seminarier, konstnärssamtal och workshops. Festivalen pågår till den 18 september.\n\nPrecis som tidigare år kommer utställningarna på Landskrona Foto Festival dels att placeras i stadsrummet, exempelvis på Kasernplan, dels inomhus i Landskrona Museum, Tyghuset och Citadellet. Även på Ven, i trädgården vid Tycho Brahemuseet, kommer fotofestivalen att ta plats.\n\nProgrammet i år, liksom 2020, har skapats av festivalens konstnärliga ledare, Monica Allende, baserad i London. Monica har varit curator för Storbritanniens största fotofestival ”Format 17”, för den internationella fotofestivalen Getxo Photo i Baskien och bildredaktör för The Sunday Times Magazine.\n\nAktuella samhällsfrågor på agendan\n\n– Festivalen är tillbaka med full kraft. Årets upplaga erbjuder ett tjugotal utställningar av internationellt erkända fotografer som adresserar aktuella samhällsfrågor. Särskilt glädjande är att många av fotograferna kommer att närvara på plats i Landskrona och delta i konstnärssamtal och workshops, säger Jenny Nordquist, konstnärlig ledare för Landskrona Foto som arrangerar festivalen.\n\nFotoboksdagar den 2–4 september\n\nSedan 2014 har Fotoboksdagarna, i samarbete med Svenska fotografers förbund och Centrum för fotografi, varit en lika självklar som betydande del av festivalen. Årets upplaga med sitt gedigna program utgör inget undantag. Under 2–4 september kan man i Exercishallen vid Kasernplan ta del av fotoboksutställningar, seminarier, konstnärssamtal och en fotoboksmarknad. Dessutom utdelas ett internationellt fotobokpris.\n\n– På Landskrona Foto Festival visas fotografiska projekt från i princip alla världens kontinenter, men även verk som tydligt knyter an till staden. Fem residensfotografer, det vill säga fotografer som bott i staden under en kortare period, har tolkat Landskrona utifrån egna personliga perspektiv. Nu är du välkommen att göra detsamma under festivalen, säger Jenny Nordquist, konstnärlig ledare, Landskrona Foto.\n\nFler pressbilder och mer material på landskronafoto.org/\n\nBiljetter köper du på landskronafoto.org\n\nPresskontakt:\n\nMaria André, kommunikatör, Landskrona stad, telefon: 0709-47 00 69, maria.andre@landskrona.se\n\nLANDSKRONA FOTO FESTIVAL UTSTÄLLNINGSPROGRAM\n\nGå in på landskronafoto.org för mer information om öppettider och platser för respektive utställning.\n\nRIVER CLAURE | WARAWAR WAWA\n\nKonstnären tar oss med till öknen i sitt hemland Bolivia, där han leker med idéer om stereotyper och skapar en alldeles underbar modern parafras på Antoine de Saint-Exupérys klassiska barnbok Lille Prinsen.\n\nCONSTANZA VALDERRAMA | EL PUEBLO UNIDO & GRANDMOTHER EXERCISE 1 & 2\n\nKonstnärens ”fotografiska förkroppsliganden”, hennes multidisciplinära tolkningar av bräckliga minnen i hennes hemland Chile, inbegriper mänskliga konflikter, skärningspunkter och svagheter.\n\nHODA AFSHAR | AGONISTIES\n\nTiteln, och den dramatiska belysningen i porträtten av australiensiska visselblåsare refererar till den roll som tragedin historiskt har spelat i demokratins utveckling.\n\nJOSÉ LUIS CUEVAS | RESISTANCE EXERCISE\n\nDen mexikanske konstnären utforskar i sitt videoverk den mänskliga naturen som ett sårbart material. Människor nöts ständigt ner av livets hinder, i tid och rum, men framför allt genom den slitning som det socioekonomiska och politiska systemet utgör.\n\nHALEY MORRIS CAFIERO | THE DISOBEDIENT BODY\n\nKonstnärens arbete berör diskriminering, nätmobbning och osynliggörande på arbetsplatser. Fyra serier, varav två nya, visas under festivalen.\n\nCHOW AND LIN | THE POVERTY LINE\n\nDen singaporianska konstnärsduon har arbetat med sitt projekt i tio år. Människors föda används som universell lins för att undersöka de dagliga val den möter som lever på fattigdomsgränsen.\n\nBILLY H.C. KWOK | LAST LETTERS: A PHOTOGRAPHIC INVESTIGATION OF TAIWAN WHITE TERROR\n\nDen Hong Kong-baserade konstnären skildrar de efterlevande från Vita Terrorn på Taiwan, men även de yngre generationer som ärvt traumat. Samtidigt har han rest runt på ön, fotograferat lämningar efter det auktoritära styret.\n\nCLARE HEWITT | EVERYTHING IN THE FOREST IS THE FOREST\n\nHennes fotografiska metod fångar lika poetiskt som vetenskapligt de olika stadierna av ett ekosystem i skogen utanför Birmingham – och utgör samtidigt ett exempel på självbevarelsedrift genom samarbete i lokalsamhället.\n\nELENA SUBACH | GRANDMOTHERS ON THE EDGE OF HEAVEN / FRAGILITY (LAMKIST)\n\nDen ukrainska konstnären utforskar svagheter över generationsgränserna. Mänskliga ingrepp i landskapet används som metaforer. Hennes verk är en gripande visualisering av livets bräcklighet.\n\nPHILIP BLENKINSOP | THE AUSTRALIAN WILDFIRES\n\nHan har blivit kallad ”den viktigaste fotografen i sin generation” på grund av sin inträngande bevakning av konflikter och naturkatastrofer runt om i Asien. Hans utställning om skogsbränderna i Australien 2019–20 visar klimatförändringarnas förödande effekter på landskapet.\n\nTARRAH KRAJNAK | 1979: CONTACT NEGATIVES / MASTER RITUALS II: WESTON’S NUDES\n\nHon använder kameran för att berätta om sina upplevelser av att leva som konstnär i Amerika idag, fotografins roll och dess utmaningar för den visuella representationen av minoritetssamhällen. Courtesy Galerie Thomas Zander.\n\nLINA GEOUSHY | SHAME LESS – A PROTEST AGAINST SEXUAL VIOLENCE\n\nKonstnären utforskar genuspolitik och porträtterar offer för sexuella trakasserier i sitt hemland Egypten.\n\nCAROLINA AGÜERO | PHOTOGRAPHIC COMPILATION OF THE LOCAL IDENTITY OF VALPARAÍSO\n\nFörst genom att erkänna existensen av en människa med en annan sexuell tillhörighet kan vi acceptera den människan, menar konstnären. De intima porträtten av HBTQI-samhället i Valparaiso i Chile visar mångfald, acceptans och kärlek.\n\nZORA J MURFF | BOLD AS BRASS (OR, THIRD YEAR REVIEW)\n\nGenom en kombination av fotografi, skulptur, collage och självbiografiska berättelser konfronterar konstnären USA:s obekväma förhållande till makt, privilegier, våld och ras. Courtesy of Webber Gallery.\n\nSOFIA KARIM | TURBINE BAGH\n\nHon visar hur de enkla förpackningarna runt samosa, de friterade, fyllda degknytena, har hjälpt till att skapa ett konstnärskollektiv och en plattform för aktivism i syfte att frige politiska fångar i Indien och Bangladesh – och blivit en symbol för den långa och svåra kampen mot fascism, hindunationalism och kastförtryck.\n\nIMANE DJAMIL | 80 MILES TO ATLANTIS\n\nDen i Marocko baserade konstnären reflekterar över nya och gamla gränser, skildrar en apokalyptisk katastrof på grund av Saharaöknens utbredande och regionala myndigheters oförmåga/ointresse att göra något åt saken. Ett kulturarv föröds, människor tvingas att flytta, går under.\n\nANITA KHEMKA & IMRAN B. KOKILOO | I HOPE THEY SERVE BEER IN HELL\n\nKonstnärerna skildrar den legala och militära brutalismen i Kashmir. Användningen av pelletsvapen, total kommunikationsblockad och ensidigt upphävande av konstitutionell autonomi är de senaste i raden av repressiva åtgärder.\n\nTINA ENGHOFF & KAMILLE NYGÅRD | GO SIT IN YOUR CELL AND YOUR CELL WILL TEACH YOU EVERYTHING\n\nFotoprojektet är ett unikt samarbete med fångar på fängelser i Norge och Danmark där de intagna själva fått dokumentera sin vardag med kamera. Arbetet undersöker fotografins möjligheter att öka medveten-heten och skapa dialoger i marginaliserade sfärer.\n\nDAVIDE MONTELEONE | SINOMOCENE\n\nVi tas med på en hisnande resa genom centrala Asien, i det förrädiska kölvattnet efter Kinas investeringar i länder vid sidan av den gamla Sidenvägen. Konstnären reflekterar över nutida kolonialism, geopolitik och handel.\n\nMer information och pressbilder på landskronafoto.org\n\nBiljetter köper du på landskronafoto.org\n\nProgrambilaga för Landskrona Foto Festival finns bifogad för nerladdning.",
    "Jättehavsödla terroriserade världshaven för 66 miljoner år sedan": "Den hade en kropp som en komodovaran, stjärt som en haj, och mun och tänder som en späckhuggare – som den också var lika stor som. Och den var en dödlig best i världshaven.\n\nDjuret har döpts till Thalassotitan atrox och drev runt i haven under dinosauriernas era.\n\nNamnet är passande och kommer från latinets \"thalassa\" som betyder hav, \"atrox\" som betyder skräckinjagande och så \"titan\" som ger sig självt.\n\nFyndet av fossilet efter denna skrämmande havstitan har beskrivits i tidskriften Cretaceous Research. Det är forskare från engelska University of Bath som har gjort upptäckten.",
    "Tinderdejten resulterade i Europaäventyr – Norran": ""
}