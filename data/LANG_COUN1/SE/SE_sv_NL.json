{
    "Program för statsbesöket från Nederländerna och medieackreditering": "Nederländernas kungapar, Deras Majestäter Kung Willem-Alexander och Drottning Máxima, besöker Sverige 11–13 oktober 2022 på inbjudan av H.M. Konungen.\n\nSyftet med statsbesöket är att befästa och främja de långvariga och mycket goda förbindelserna mellan Sverige och Nederländerna, som går tillbaka till 1600-talet. Länderna arbetar tillsammans för att göra Europa grönare, mer motståndskraftigt och ekonomiskt starkare. Statsbesöket kommer att fokusera på frågor om grön innovation, inklusive energiomställning och livsvetenskap, maritima relationer och jämställdhet.\n\nVilka statsråd som kommer att representera den svenska regeringen meddelas närmare besöket.\n\nTisdag 11 oktober\n\nFörmiddag\n\nAnkomst Arlanda\n\nKronprinsessan Victoria och prins Daniel möter det nederländska kungaparet på Arlanda vid ankomsten till Sverige.\n\nHögtidlig välkomstceremoni\n\nStatsbesöket inleds officiellt när det svenska kungaparet möter det nederländska kungaparet vid Hovstallet för kortege till Kungliga slottet.\n\nHovstallet\n\nVid den högtidliga välkomstceremonin på Inre borggården inspekterar kungarna Grenadjärkompaniet ur Livgardet och nationalsånger spelas. Det nederländska kungaparet presenteras för representanter för riksdag och regering. Det svenska kungaparet hälsar samtidigt på den nederländska delegationen. Allmänheten är välkommen att närvara.\n\nKungliga slottet\n\nEfter välkomstceremonin ger kungarna var sitt pressuttalande i Lovisa Ulrikas matsal, i närvaro av drottningarna.\n\nLunch\n\nKungaparet bjuder sina gäster på lunch på Kungliga slottet.\n\nMedföljande ministrar och representanter ur den nederländska delegationen bjuds på en lunch på Utrikesdepartementet.\n\nEftermiddag\n\nMöte med talmannen\n\nDet nederländska kungaparet tas emot av talmannen i riksdagen.\n\nRiksdagen\n\nMöte med statsministern\n\nStatsministern tar emot det nederländska kungaparet i Adelcrantzska huset för samtal.\n\nVasamuseet\n\nEftermiddagen avslutas med besök på Vasamuseet, där en förevisning av Vasaskeppet kommer att äga rum. Besöket avslutas med att man från nederländsk sida återbördar en värdefull skeppsklocka från det havererade örlogsfartyget Sophia Albertina, som sjönk utanför den nederländska kusten 1781. Nederländerna och Sverige har gemensamt en speciell relation till havet och maritima miljöer – hamnar och sjöfart lade grunden för relationerna mellan länderna genom ett sjöfartsfördrag från 1614.\n\nVasamuseet\n\nKväll\n\nGalamiddag\n\nPå kvällen ger det svenska kungaparet en galamiddag på Kungliga slottet till sina gästers ära.\n\nOnsdag 12 oktober\n\nFörmiddag\n\nRundabordssamtal om näringslivsfrågor\n\nDe båda kungaparen deltar i ett rundabordssamtal som lyfter frågor om hur man bygger ett hållbart, motståndskraftigt och ekonomiskt starkare Europa. I fokus står den gröna energiomställningen, skiftande leveranskedjor och möjligheter till stärkt samarbete. I rundabordssamtalet deltar regeringsföreträdare och representanter från nederländska och svenska näringslivsorganisationer och företag.\n\nLunch i Stockholms stadshus\n\nStockholms stad ger en lunch med kommunfullmäktiges ordförande och finansborgarrådet som värdar. Vid lunchen deltar de båda kungaparen, kronprinsessparet och prinsparet samt ett 80-tal övriga gäster.\n\nStockholms stadshus\n\nEftermiddag\n\nElektrifierad båtfart\n\nPå eftermiddagen får kungaparen en demonstration av den elektriska bärplansbåten Candela, som flyger över vattnet. Candela kan färdas både snabbt och långt på batterikraft, tack vare bärplanssystemet som minskar vattenfriktionen med 80 procent jämfört med en vanlig båt. Detta ger även en tyst båttur samtidigt som varken vågor eller vind påverkar passagerarna. Från 2023 kommer Candelas nya färja att bli en del av en ren kollektivtrafik till sjöss i samarbete med Region Stockholm.\n\nCandela\n\nStockholm Exergi\n\nI Värtahamnen besöker man Stockholm Exergi, som arbetar med att säkra Stockholmsregionens tillgång till värme, el, kyla och avfallstjänster. Fjärrvärmenätet är navet för de samhällsnyttor som Stockholm Exergi skapar tillsammans med sina kunder och samarbetspartners. I dag är mer än 800 000 stockholmare och drygt 400 sjukhus, datahallar och andra privata och offentliga verksamheter anslutna till fjärrvärmenätet, som i sin tur är kopplat till värme- och kraftvärmeanläggningar. I anläggningarna tar man tillvara restvärme och omvandlar biobränslen, samt det avfall som inte längre kan eller bör materialåtervinnas, till energi. Stockholm Exergi planerar också för att bygga Europas första storskaliga anläggning för minusutsläpp. Det gör man med hjälp av stöd från EU:s innovationsfond (180 miljoner euro). Anläggningen med så kallad bio-CCS-teknik kommer när den är klar att fånga in 800 000 ton biogen koldioxid varje år. Den kommer också att bidra till Sveriges, samt till svenska och internationella företags, mål att nå nettonollutsläpp.\n\nStockholm Exergi\n\nSciLifeLab\n\nSciLifeLab – Science for Life Laboratory – är ett svenskt nationellt vetenskapligt centrum för storskalig forskning inom biovetenskap, medicin och miljö. Här flätar man samman högteknologiska analysmetoder, hantering av stora mängder forskningsdata och tvärvetenskapliga samarbeten, viktiga delar för att möta de samhällsutmaningar vi står inför. SciLifeLab startades 2010 gemensamt av de fyra universiteten Karolinska Institutet, Kungliga Tekniska högskolan, Stockholms universitet och Uppsala universitet. År 2013 utsågs SciLifeLab till nationell forskningsinfrastruktur vilket innebär att avancerad teknologi och expertis ska göras tillgänglig för forskare från universitet och högskolor i hela Sverige, samt för industri och hälsosjukvård. I dag har SciLifeLab verksamhet vid de flesta större svenska lärosäten. Under besöket får kungaparen en presentation av verksamheten och en djupare inblick i hur grundforskning om kroppens celler och den teknik som behövs för att studera detta kan användas till att bättre diagnostisera patienter för att kunna individanpassa/skräddarsy deras vård.\n\nSciLifeLab\n\nKväll\n\nSvarsmottagning\n\nPå kvällen står det nederländska kungaparet värd för en konsert på Stockholms konserthus med Tim Kliphuis Ensemble för sina svenska värdar och inbjudna gäster.\n\nTorsdag 13 oktober\n\nTorsdagens program äger rum i Göteborg.\n\nFörmiddag\n\nLindholmen Science Park\n\nDagen inleds med ett besök på Lindholmen Science Park. Det är ett internationellt innovationskluster med inriktning mot områdena mobilitet, AI, visualisering media och IT. Ett av Lindholmen Science Parks huvudsyften är att stärka Sveriges konkurrenskraft genom samverkan mellan näringsliv, akademi och samhälle, både på det nationella och internationella planet. På Lindholmenområdet samverkar Chalmers och Göteborgs universitet med det högteknologiska näringslivet och samhället i olika utvecklingsprojekt. Det finns ca 375 företag och ca 18 000 anställda på Lindholmen och 9 000 studenter, forskare, lärare och gymnasiestuderande. Under besöket kommer kungaparen att få en presentation av Lindholmen Science Parks verksamhet samt träffa anställda och studenter från några av innovationsprogrammen.\n\nLindholmen Science Park\n\nLunch\n\nLandshövdingen i Västra Götaland står värd för en lunch i residenset.\n\nGöteborgs hamn\n\nEfter lunch får kungaparen en presentation av arbetet som Göteborgs hamn bedriver i utvecklingen mot en grönare sjöfart inom EU. Göteborgs hamn är den största hamnen i Norden, med över 11 000 fartygsbesök per år från fler än 140 destinationer världen över. 2019 satte man upp ett nytt mål om att uppnå 70 procents minskning av klimatpåverkande utsläpp fram till 2030. Vissa av hamnterminalerna är redan fossilfria. Under besöket kommer ett samförståndsavtal att undertecknas mellan Rotterdams hamn och Göteborgs hamn som fokuserar på digital utveckling, eldrivna tankfartyg och etablering av en grön korridor för metanolbränsle. Konceptet med gröna korridorer – vägar för hållbara transporter – etablerades i Clydebank-deklarationen vid COP26 i Glasgow som undertecknades av både Sverige och Nederländerna.\n\nGöteborgs hamn\n\nAB Volvo\n\nKungaparen besöker Volvokoncernen. Här får man en presentation av Volvokoncernens gröna omställning, som omfattar alla delar från produktion till slutprodukt. Vikten av samarbete med andra för att driva den gröna utvecklingen framåt kommer också att beröras. Ett exempel är samarbetet med SSAB/Hybrit som resulterat i världens första maskin med fossilfritt stål till slutkund. Volvokoncenen är även det första företaget i världen som har serieproduktion av tunga elektriska lastbilar till slutkunder. Besöket avslutas med praktisk förevisning av såväl eldrivna lastbilar som elektrisk grävmaskin.\n\nVolvo\n\nAvskedsceremoni Landvetter\n\nStatsbesöket avslutas när det svenska kungaparet tar farväl av det nederländska kungaparet vid en avskedsceremoni på Landvetter flygplats.\n\nTill redaktionen\n\nMedierepresentanter behöver särskild ackreditering via UD för att bevaka statsbesöket. Sista dag att ansöka om ackreditering är torsdagen den 6 oktober 2022.\n\nAnsökan om ackreditering",
    "Nederländerna klart för semifinal i Nations League - Van Dijk med matchens enda mål": "På söndagskvällen avgjordes grupp fyra i Nations Leagues A-division.\n\nDet stod mellan Nederländerna och Belgien. En match där förutsättningarna var relativt enkla. Belgien behövde vinna med tre mål för att ta sig vidare till semifinal. Ett perfekt utgångsläge för Nederländerna med andra ord.\n\nFörsta halvlek blev en jämn historia. Med närmare 50/50 i bollinnehav, en liten övervikt till Nederländerna, och 0-0 i halvtid var det tydligt att 3-0 till Belgien var så gott som uteslutet.\n\nNederländerna var klart vassare i anfallsspelet och gavs flera chanser att ta ledningen. Men det skulle dröja till matchminut 73 och det skulle krävas att mittbacken och lagkaptenen Virgil Van Dijk klev fram på hörna. Belgien tappade markering på Liverpool-försvararen som kunde trycka dit ledningsmålet med pannan.\n\nANNONS\n\n- Ett väldigt fint mål, säger van Dijk om sin fullträff efter matchen, enligt voetbalprimeur.nl.\n\nDärefter blev det fart på semifinalisten och Thibaut Courtois hade att göra när nederländarnas anfall plötsligt duggade tätt.\n\nHetast i Belgien var Everton-nyförvärvet Amadou Onana som jagar sitt första mål i landslagströjan. Tillsammans med Kevin De Bruyne gjordes ett par försök att få hål på det Nederländska försvaret. Men det gick inte.\n\nMatchen slutade 1-0 till Nederländerna som således är klart för semifinal i Nations League.\n\nTrots segern och avancemanget var inte van Dijk särskilt nöjd.\n\n- Det var ingen bra match. Samtidigt är det en skön känsla att vinna, även om vi måste göra mycket bättre ifrån oss.\n\nI samma grupp spelade Polen mot Wales. Där behövde de sistnämnda vinna för att klara sig kvar i A-divisionen. För Polens del räckte det med kryss eller förlust.\n\nANNONS\n\nMatchen slutade 1-0 till Polen där Karol Swiderski assisterades av Robert Lewandowski. Det betyder att Wales degraderas.\n\nStartelvor:\n\nNederländerna: Pasveer - Timber, Van Dijk, Aké - Dumfries, Berghuis, De Roon, Blind - Klaassen - Janssen, Bergwijn\n\nBelgien: Curtois - Debast, Alderweireld, Vertonghen - Meunier, Onana, Witsel, Castagne - Hazard, Batshuayi, De Bruyne",
    "BAE:s stororder till Nederländerna rullas ut: ”En miljon ingenjörstimmar”": "Arbetet med uppgraderingen började redan 2018 med studier och nu är alltså det första fordonet, med bland annat ett nytt torn, klart.\n\n– Det här får man vara med om en gång var femte, var tionde år, säger Conny Flemin, som projektleder på ingenjörssidan.\n\nPå plats i Örnsköldsvik på måndagen fanns representanter från Nederländernas motsvarighet till FMV, Försvarets materielverk, som fick motta en symbolisk fordonsnyckel. Även representanter från det svenska och nederländska försvaret fanns på plats.\n\n– De pratade i morse för att fördjupa samarbetet mellan våra länderna, inom EU och Nato. Jag tycker det är viktigt att vi i Europa nu inser att vi inte kan ta vår fred och trygghet för givet och att vi måste investera i armén, och vi gör det nu i Nederländerna, säger Arie Jan de Waard, national armaments director.\n\nSe mer i klippet där du även hör BAE Systems Hägglunds vd Tommy Gustavsson Rask.\n\nÖrnsköldsviksföretaget BAE Systems har de senaste åren nyanställt omkring 400 personer. I våras blev det känt att försvarsdepartementet i Slovakien också bestämt sig för Stridsfordon 90. Ordern ska vara värd omkring 17 miljarder kronor. Dessutom gav grannlandet Tjeckien i sommar besked att man väljer CV90.",
    "Utökade listningar i Nederländerna för Lohilo": "Lohilo Foods har fått utökade listningar hos dagligvarujätten Albert Heijn i Nederländerna efter framgångsrik lansering av LOHILO-glassen tidigare under 2022. Från och med V41 utökas listningar från 600 butiker till 827 butiker. Albert Heijn är den största dagligvaruaktören i Nederländerna med en marknadsandel på ca 35%.\n\n-Att vi redan efter några månader får utökade listningar i Nederländerna visar på att vi har en produkt och ett varumärke som attraherar konsumenter i hela Europa. När vi nu lyckats komma in på en kedja, ökar möjligheterna att lansera hos fler aktörer som finns i Nederländerna men också på närliggande marknader. Vi har jobbat stenhårt med att paketera vårt koncept med unika glassprodukter genom vår proteinrika och kalorisnåla LOHILO. Framgången i Nederländerna ger oss självförtroende och nu satsar vi vidare för att lansera i flera stora länder i Europa – Richard Hertvig, VD på Lohilo Foods AB.\n\nFör ytterligare information kontakta:\n\nRichard Hertvig, VD, richard@lohilofoods.com, +46 70886 94 44\n\nOm Lohilo Foods AB (publ)\n\nLohilo Foods AB (publ), som grundades 2008, är ett foodtech-bolag med rötter i Småland. Bolaget startade som en glassproducent med målsättningen att bli ett av de största glassbolagen i Norden. Sedan april 2019 har bolaget även etablerat sig inom torrvarusegmentet med produkter inom functional food. Kända varumärken i produktportföljen inkluderar LOHILO, Järnaglass, Superfruit, Alvestaglass, Häagen-Dazs, Bubbies, Halo Top, Homie, IQ Fuel, Legendz, Nathalie’s, Beijing 8 och Sproud.\n\nNylandavägen 2, 352 50 Växjö | Org.nr: 556740-7050 | Tel: 0470-72 91 78 | lohilofoods.com | info@lohilofoods.com\n\n”Bolag vars aktier är upptagna till handel på Nasdaq First North Growth Market måste ha en Certified Adviser. För Lohilo Foods innehar FNCA Sweden AB uppdraget som Certified Adviser.”",
    "Jasmina Jankovic målvaktstränare i Nederländerna": "Den tidigare orangea landslagsmålvakten Jasmina Jankovic ökar kontakten med Nederländerna under hösten. Jankovic ingår i Per Johanssons stab som målvaktstränare med sikte på EM i november, meddelar handbal.nl.\n\nEfter en egen keeperkarriär med närmare 100 landskamper har Jankovic en del att förmedla ända upp till seniornivå.\n\nSilvermedaljören från EM 2016 i Sverige och bronsmålvakten från VM 2017 verkade på planen fram till 2021 och flyttade över till flera poster i Frisch Auf Göppingens organisationen.\n\nNär hon för en tid sedan ledde adepterna på handbollsakademin i Arnhem under några pass vaknade förbundet än en gång för 35-åringens kunnande.\n\n– Tydligen lämnade jag ett gott intryck då, för i uppföljningssamtalet kom erbjudandet att bli målvaktstränare i A-laget.\n\n– Det är en supertrevlig överraskning. Jag sa till dem att jag var tvungen att se om jag kunde ordna det med mitt barn därhemma, Min man sa direkt: ”Du får inte missa det här tillfället”, fortsätter Jankovic till handbal.nl.\n\nNederländerna plockar in Jankovic med kort varsel, det är samling redan nästa vecka för träningslandskamper mot Danmark, Norge och Schweiz.\n\nLänk: Jasmina Janković aangesteld als keeperstrainer van de TeamNL Handbaldames",
    "Nederländernas drottning besökte Castro-kvarteren": "Under tisdagen besökte den nederländska drottningen Maxima San Franciscos gaykvarter Castro.\n\nBesöket är en del av hennes officiella resor till delstaterna Texas och Kalifornien.\n\nVid besöket i Castro-kvarteren förklarade hon för San Franciscos borgmästare London Breed att staden och Nederländerna har mycket gemensamt.\n\n– Inte minst vårt starka stöd till hbtqi+ samhället. Jag är inte bara här för att lära av er utan för att vi skall lära av varandra. Vi måste skapa en värld som är jämställd för alla så att alla kan känna sig hemma varhelst de bor.\n\nDe två fixade på Twink Peaks Tavern, besökte GLBT Historical Society Museum och drottningen mötte även lokala dragqueens.",
    "Nederländerna stärker rätten till distansarbete": "Precis som i Sverige har pandemin lett till att många anställda i Nederländerna, vars arbetsuppgifter tillåtit det, haft möjlighet att arbeta hemifrån. När situationen nu har normaliserats har många känt oro för att möjligheten ska tas ifrån dem, och konflikter har uppstått när arbetsgivarna krävt återgång till kontoret, skriver tidningen Arbetsvärlden.\n\nRedan innan pandemin arbetade var sjunde nederländsk arbetstagare hemifrån, en siffra som under trycket av coronasmittan ökade markant.\n\nDe nya bestämmelserna om hemarbete som antagits av parlamentet ska infogas i den befintliga lagen om flexibelt arbete. Den antogs ursprungligen 2015 och ger enligt tidningen arbetstagare rätt att begära ändringar av arbetstider och schema.\n\nDen nya lagen preciserar varken vilka yrkesgrupper och arbetsuppgifter som ska omfattas av bestämmelserna. I stället blir arbetsgivaren skyldig att motivera ett beslut att inte bevilja en anställd möjlighet att jobba hemifrån. Om arbetsgivaren inte har godtagbara skäl att säga nej har arbetstagaren rätt att arbeta hemifrån.\n\nInnan de nya bestämmelserna om distansarbete kan träda i kraft måste de godkännas av landets senat, vilket vanligen brukar vara en formalitet, skriver Arbetsvärlden.\n\nDen fackliga paraplyorganisationen FNV har enligt Arbetsvärlden varit pådrivande för att få igenom lagstiftningen. Enligt facket är oron stor för att det inte ska kunna vara möjligt att fortsätta arbeta hemifrån.",
    "Unitedsvepet » United i landslagen / Cantona fick nobben / Nederländsk ytterback på radarn": "Vi inleder den nya veckan med att titta till hur det har gått för våra Unitedbekantingar i landslagen och passar dessutom på att plocka upp ett transferrykte, trots att fönstret stängde för bara ett par veckor sedan.\n\nUtöver det har Eric Cantona deltagit i en intervju…\n\nUnited i landslagen\n\nEriksen briljerade på Parken – Varane på bänken\n\nDanmark stod igår kväll för ett styrkebesked när Frankrike besegrades hemma på Parken i Köpenhamn med 2-0. För Unitedmittfältaren Christian Eriksen blev det visserligen inga poäng men väl en superb spelmässig insats.\n\nEriksen spelade hela matchen för Danmark, som i och med segern befäster greppet om andraplatsen i sin Nations League-grupp. Leder gör Kroatien.\n\nI motståndarlaget återfanns under gårdagskvällen Raphaël Varane på bänken under hela matchen.\n\nMalacia inbytt i seger\n\nTyrell Malacia blev igår inbytt när Nederländerna vann hemma mot Belgien med 1-0.\n\nYtterbacken bytte av Nathan Aké i början av andra halvlek och det skulle dröja till dess att cirka 20 minuter återstod innan segermålet kom. Det prickades in av Virgil van Dijk.\n\nNederländerna toppar därmed sin Nations League-grupp på 16 poäng. Tvåa är just Belgien på tio poäng.\n\nMee på bänken i kryssmatch\n\nUniteds ungdomsmålvakt Dermot Mee fick se hela U21-landskampen mellan sitt Nordirland och Skottland från bänken. Matchen slutade 1-1.\n\nUnitedduo i engelsk seger\n\nTyler Fredricson och Kobbie Mainoo startade bägge när Englands U18-landslag vann mot Belgiens dito med 2-1.\n\nTyler Fredricson and Kobbie Mainoo both started for England U18s in their 2-1 win over Belgium U18s pic.twitter.com/rys0UFk2IJ — utdreport Academy (@utdreportAcad) September 26, 2022\n\nKingdon startade i skotsk seger\n\nDet skotska U18-landslaget tog emot Estland i en träningslandskamp under gårdagen och vann med 4-1. Uniteds juniorspelare Jack Kingdon startade för skottarna.\n\nDumfries på radarn?\n\nTrots att transferfönstret har stängt florerar fortfarande en del rykten därute.\n\nDet senaste kommer från italiensk media, som skriver att Inters nederländske ytterback Denzel Dumfries kan vara aktuell för United.\n\nÄven Chelsea nämns som en intressent, men om en affär ska vara möjlig lär det krävas mellan €30-35 miljoner för att landa 26-åringen.\n\nCantona erbjöd sig att ta presidentroll i United\n\nEric Cantona har nyligen gjort en intervju med The Athletic, där fransmannen bland annat pratar om det kommande världsmästerskapet, som han tänker bojkotta.\n\nUnitedlegendaren säger även att han för en tid sedan föreslog för klubbens före detta vice verkställande direktör Ed Woodward att han kunde ta på sig rollen som fotbollspresident, men att United avböjde.",
    "”Hårda krav provocerar det nederländska jordbruket”": "Lantbrukare i Nederländerna protesterar våldsamt mot regeringens planer att snabbt minska antalet djur för att reducera ammoniakavgång och kväveutlakning och dess påverkan på naturen. Enligt planerna ska antalet djur reduceras med 30 procent och verktygslådan för att åstadkomma detta innehåller både uppköp av gårdar och handel med utsläppsrätter.\n\nNederländerna har ett mycket framgångsrikt exportjordbruk. Men det sker till priset av en mycket hög, ja alltför hög, djurtäthet. Det är ett faktum att naturen påverkas av detta jordbruk, och behovet av åtgärder har diskuterats i decennier.\n\nReaktioner har blivit starka och bondeprotesterna innehåller blockerade vägar och köpcentra och tippad gödsel framför en ministers hus. Det har vid något tillfälle gått så långt att polisen öppnat eld mot demonstranter.\n\nAtt det blev akut nu beror på ett domstolsutslag från 2019 med inriktningen att nederländska staten inte har gjort tillräckligt för att hejda klimatförändringarna. Domen sågs då som en stor seger för miljörörelsen som nu står på regeringens sida mot jordbruket.\n\nLantbruksorganisationerna pekar på det orättvisa i att jordbruket blir ensam syndabock och inte övrig industri och företagande. Man vill hellre se åtgärder som leder till frivillig minskning av antalet djur. De liggande hårda förslagen slår direkt mot bondesjälen och är ett övergrepp, menar man.\n\nFinns det en risk att samma sak kan hända i Sverige? Troligen inte, vi har inte den koncentration av djuruppfödning på liten yta som den i Nederländerna. Vårt jordbruks påverkan på den omgivande naturen är betydligt mindre. Vi har snarare ont om djur. Däremot är det fullt möjligt med liknade krav i delar av Tyskland och Belgien.\n\nDet utesluter inte att andra typer av genomgripande åtgärder som tidigare har varit otänkbara kan införas ”för klimatets skull” även i Sverige. Det ligger en fara i att miljöaktivismen kan följa med från Nederländerna och deras aktioner baseras långt ifrån alltid på fakta.\n\nTill skillnad från i Nederländerna behöver vårt lantbruk växa. Därför är bönder som tvingas bort från sina gårdar eller väljer att flytta välkomna hit.\n\nDet har länge funnits en liten ström av nederländska lantbrukare som etablerar sig här. Det är bra för vår landsbygd och vårt lantbruk, särskilt om ägnar sig åt djuruppfödning. De kan bli fler.",
    "Van Dijk hyllar unge mittbackskollegan: \"Var inte ens i närheten av honom\"": "Ajax-mittbacken Jurriën Timber var ett hett namn på transfermarknaden i somras. Manchester United kämpade länge med att värva honom, innan man valde att i stället satsa på Lisandro Martinez. Slutligen stannade Timber i Ajax.\n\nNär Nederländerna mötte Polen i Nations League i torsdags startade 21-åringen bredvid Virgil van Dijk i mittlåset, framför namn som Matthijs de Ligt och Stefan de Vrij. Nederländerna vann med 2-0 och mittbacksduon var starkt bidragande till att man höll nollan.\n\nInför nästa Nations League-match mot Belgien medverkade van Dijk, som är lagkapten för Nederländerna, på en presskonferens tillsammans med förbundskaptenen Louis van Gaal under lördagen. Då öste han lovord över sin backkollega från Polen-matchen.\n\nANNONS\n\n- Jag var inte ens i närheten av hur bra han är nu (när van Dijk var 21). Jag har ingenting annat än beröm för honom. Han är en fantastisk spelare och ett genuint proffs. Han har så mycket potential. Förhoppningsvis kan han fortsätta utvecklas och bli ännu bättre, säger van Dijk enligt bold.dk.\n\nOm Nederländerna tar en poäng mot Belgien under söndagskvällen säkrar de gruppsegern i A-divisionens grupp 4.",
    "Hamiltons ilska mot teamet efter missen i Nederländerna": "Hamiltons ilska mot teamet efter missen i Nederländerna\n\nPublicerad: 4 september Uppdaterad: 4 september\n\nLewis Hamilton hade chansen.\n\nChansen att ta årets första seger – men teamet valde fel däck.\n\n– Jag fattar inte att ni blåste mig på det sättet, ropade en vansinnig Hamilton.\n\nMercedes valde att starta på mediumdäcken och såg till att ge Lewis Hamilton en riktigt bra möjlighet att ta årets första seger.\n\nHan hade gjort ett depåstopp mindre än Max Verstappen , Red Bull, när Valtteri Bottas tvingades parkera sin Alfa Romeo sedan motorn gett upp. Säkerhetsbilen kom ut på banan och gav Lewis Hamilton en gratischans.\n\nHan tog ledningen när Max Verstappen gick i depå, men när George Russell också valde att gå i depå och ta mjuka däck hade Lewis Hamilton inte en chans i omstarten.\n\nHan låg kvar på sina gamla mediumdäck, ungefär på samma sätt som Abu Dhabi 2021. Samtidigt hade Verstappen tagit nya mjuka däck och gled om britten.\n\n– Det var den största jäkla missen, ropade Hamilton över radion.\n\nSeger för Max Verstappen i Nederländerna\n\nMen det var inte över, utan även Mercedeskollegan George Russell hade mjukare däck än Hamilton och gick förbi upp på plats två.\n\nDå tappade den sjufaldige mästaren humöret.\n\n– Jag fattar inte att ni blåste mig där. Jag är så jävla förbannad, ropar han till stallet över radion.\n\nHamilton hade ingenting att sätta emot med sina hårdare däck utan tvingades även släppa förbi Charles Leclerc. På ett par varv gick han från att leda racet – till att sluta fyra.\n\nMax Verstappen vann Nederländernas GP och utökade ledningen i mästerskapet.\n\n– Vi valde att gå i depå för att ta det mjuka däcket och när även George gick in i depå var vi tvåa inför omstarten, säger en mycket glad Max Verstappen.\n\n– Jag fick en riktigt bra start och möjlighet i samband med omstarten.\n\nGeorge Russell, Mercedes, slutade tvåa och Charles Leclerc, Ferrari, trea. Därmed är Leclerc tvåa i mästerskapet, men Verstappen har en ledning på mer än 100 poäng.\n\n– Gapet är enormt stort så jag får ta det vecka för vecka, sedan får vi se, säger Ferrariföraren.\n\nNästa deltävling avgörs i Italien om en vecka.",
    "Lelystad: Wärtsilä bygger det största batteriet i Nederländerna": "Nederländska provinsen Flevoland är en platt fläck av land som dränerades från havet på 1940- och 1960-talet. Själva staden byggdes först 1967.\n\nVindkraftverk finns överallt, och vid foten av en vindkraftspark finns Nederländernas mest intressanta bygge för lagring av el. Här byggs Nederländernas största batteri, Buffalo Battery, som levereras av det finska företaget Wärtsilä.\n\nMathias West, Wärtsiläs affärsutvecklingschef, kommer till grinden till den leriga byggarbetsplatsen med gummistövlar på. Det duggar.\n\nAnläggningen ska stå klar i slutet av året. Den kommer att rymma el som täcker 20 000 hushålls elförbrukning.\n\nJämnar ut den volatila produktionen\n\n– För bara ett år sedan var det här projektet mycket stort för oss. Nu är den medelstor. Utvecklingen är stormande, säger West, nyhetssajten Svenska Yle.\n\nStora batterier är nödvändiga för att jämna ut den ostadiga produktionen av sol- och vindkraft.\n\n– Med dessa batterier behöver man inte koppla bort kraftverken när det blåser för mycket eller är för soligt. Å andra sidan kan vi leverera el från batteriet till nätet när solen slutar skina på kvällen, säger Maarten Quist, operativ chef på Giga Storage som beställde batteriet.\n\n– Det här är ett mycket viktigt projekt. Jag tror att den här typen av batterier kommer att få stor spridning i Nederländerna under de kommande åren, fortsätter han.\n\nWärtsilä är en av de tre största tillverkarna i Europa inom det här området. Företaget har flera liknande anläggningar runt om i Europa. Tyskland, Spanien och Belgien är intressanta, säger West, men Nederländerna är nu det ledande landet.",
    "Nederländernas fruktansvärda dag på cykel-VM – missade guldet efter kedjestrul och krasch": "Här går allt fel för Nederländerna – kedjestrul och märklig krasch Foto: SVT\n\nJavascript måste vara påslaget för att kunna spela video\n\nDet nederländska laget hade en fruktansvärd dag i mixed lagtempo-loppet på cykel-VM.\n\nGuldkandidaterna inledde med att kedjan hoppade för Bauke Mollema – och när det var damernas tur att ta vid och försöka ta ikapp det herrarna tappat fortsatte oturen att förfölja laget.\n\nDen olympiska mästaren Annemiek van Vleuten hann knappt komma iväg innan hon kraschade – till synes från ingenstans.",
    "Max Verstappen med pole position i Nederländerna": "Max Verstappen med pole position i Nederländerna\n\nPublicerad: 3 september Uppdaterad: 3 september\n\nMax Verstappen gjorde det igen.\n\nHan tog pole position på hemmaplan.\n\n– Helt otroligt, säger han.\n\nFerraris Charles Leclerc gjorde allt han kunde, men ingen hota VM-ledare Max Verstappen på hemmaplan. I kvalet till säsongens 15:e F1-lopp, på Zandvoort i Nederländerna, visade han vad han går för. Red Bulls förare var snabb på begagnade däck i Q2 och i Q3 gjorde han allt rätt. Han var två hundradelar snabbare än Charles Leclerc och tog pole position för andra året i rad.\n\n– Det är helt otroligt. Det är speciellt, framförallt med tanke på hur svår fredagen var. Vi jobbade hårt och kunde vända detta. Återigen hade vi en snabb bil, säger Max Verstappen.\n\n– Vi ändrade mycket efter fredagen och vi lyckades få till en riktigt bra bil. Det räckte.\n\nVerstappen och Red Bull hade en ganska svag fredag där de inte alls fick ordning på bilen, i alla fall inte på det sätt som teamet hade förväntat sig. Det gjorde att de fick kämpa sig tillbaka under helgen och i det allra sista försöket i den avslutande kvalomgången visade Max Verstappen varför han vann VM 2021 och leder VM 2022.\n\nMax Verstappen imponerade under F1 på Zandvoort\n\nHan slog till med en makalös mittensektor och tog pole position i Nederländernas GP före Ferraris Charles Leclerc.\n\n– Bilen fungerar mycket bättre denna helg än förra och vi är betydligt starkare här jämfört med i Belgien förra veckan. Jag tror att vi ska kunna konkurrera med Red Bull på den här banan, men vi behöver göra en riktigt bra start. Sedan får vi se, säger Charles Leclerc.\n\nI det andra ledet startar Carlos Sainz, Ferrari och Lewis Hamilton, Mercedes. Det fjärde delas av Sergio Perez, Red Bull och George Russell, Mercedes.\n\nNederländernas GP är säsongens 15 av 22 VM-lopp och Max Verstappen leder VM med 93 poäng före kollegan Sergio Perez och Ferraris Charles Leclerc är trea, 98 poäng efter Verstappen.",
    "Force majeure-gate & köttfri reklam i Nederländerna – P3 Nyheter med Babs Drougge 8 september 2022 - P3 Nyheter med": "Statsministern gick i taket när hon fick höra att vissa elbolag funderar på att säga upp fasta elavtal mitt under bindningstiden, med hänvisning till force majeure. Kan man verkligen hävda force majeure när ett avtal inte längre är fördelaktigt för en själv, och hur många elbolag handlar det om egentligen?\n\nSen pratar vi om den nederländska kommunen Haarlem, som kan bli först ut i världen med att förbjuda köttreklam. Förslaget har väckt ont blod hos köttindustrin, och liknas vid diktaturfasoner av högeroppositionen. Det nederländska miljöpartiet menar dock att förbudet är rimligt med tanke på utsläppen som köttet orsakar.",
    "Ljuga för chefen, köttfri reklam i Nederländerna och allt om energikrisen 8 september 2022 - Morgonpasset i P3": "Har du vaknat upp och vägrar gå till jobbet? David Druid ger sitt bästa tips för hur du ljuger för chefen. Sara Kinberg har snappat upp fenomenet \"Yes day\" som sprider sig över världen! Babs Drougge på P3 Nyheter rapporterar om köttfri reklam i Nederläderna. Vår spelreporter Effie Karabuda förklarar varför Ninjas in Pyjamas startar \"tjejlag\". Vi grottar ner oss i energikrisen med Lina Bertling Tjernberg, professor i elkraftnät. Dessutom: hur uttalar Ulf Kristersson \"Socialtjänsten\" egentligen?",
    "Stor ökning av fjällturister från Mellaneuropa – allt fler sommarbesökare från Nederländerna och Tyskland": "Tyska och nederländska besökare har dominerat bland de internationella besökarna i Dalafjällen även tidigare år.\n\n– Men i år var det varit fler här från Belgien och Schweiz än från Norge och Danmark och det är ovanligt. Det är mycket, mycket fler utländska besökare här i år, säger Tommy Lönnebacke, stuguthyrare i Fulufjällets nationalpark.\n\nBettina Velten hade aldrig varit i Sverige innan besöket på Fulufjället.\n\n– Det är helt fantastiskt här. Inte som i Tyskland där vi bara har vägar och en massa människor överallt, säger Bettina Velten.",
    "Mbappés Frankrike sänker Danmark": "Vi avslutar veckan med ett Europatips som bjuder på sju matcher från Nations League. Där ska vi både titta till stormöten som Nederländerna - Belgien samt fajter av lite lägre kvalité som Andorra - Lettland. Matcher från svenska Ettan och spanska andradivisionen tar oss sedan i hamn och givetvis jobbar vi in 13 rätt tillsammans. Det gör vi via länken här nedanför.\n\nDerbyt! - 1. Nederländerna - Belgien\n\nNederländerna vinner gruppen\n\nDet är ett delikat läge som Belgien befinner sig i inför avslutningen av Nations League. De ligger tre pinnar bakom sina grannar Nederländerna och då det är inbördes möten som avgör vilka som slutar högst upp och inte målskillnad så har de en del att jobba på. Förra mötet mellan lagen slutade 4-1 till Oranje och belgarna måste vinna med tre bollar för att ta över förstaplatsen.\n\nNågot som känns väldigt osannolikt och frågan är om Martínez, som blev utvisad mot Wales och är avstängd här, lyckas motivera sina spelare. Han behöver helt klart trycka på att detta är ett derby med mycket prestige inblandat för att få sina spelare att prestera på topp. Kevin De Bruyne låg bakom det mesta mot Wales och är lagets klart viktigaste spelare. I övrigt finns det en del luckor att utnyttja på detta Belgien, inte minst bakåt där Vertonghen och Alderweireld knappast är några speedkulor.\n\nNederländerna var effektiva borta mot Polen och kunde till sist vinna matchen med 2-0. Det började illa för Louis van Gaals mannar när Teun Koopmeiners tvingades bäras ut på bår, men Steven Berghuis stod för ett starkt inhopp. Nederländerna fick faktiskt bara iväg två skott mot mål på hela matchen, men var oerhört solida bakåt. Timber, Van Dijk och Aké startade som mittbackar och satte inte en fot fel.\n\nDumfries och Blind fick ta hand om kanterna och det gjorde de på ett utmärkt sätt. På det offensiva mittfältet imponerade Cody Gakpo stort. Det är inte konstigt att han finns på storklubbarnas radar. På topp finns det dock vissa frågetecken för Memphis Depay såg inte alls tajmad ut och haltade dessutom av planen i den andra halvleken med en befarad skada. En position där det finns mer att hämta.\n\nNederländerna vann alltså det förra mötet mellan nationerna med 4-1 på belgisk mark. En stor kväll för de orangeklädda. Det har i praktiken redan avgjort gruppen och här finns det en överhängande risk att det blir en ganska avslagen batalj, trots att det är ett derby. Hemmalaget bör dock manas på av sina supportrar och då är det ettan som får förtroendet i utgång. På andelssystemet lär även krysset ta plats.\n\nOsäker till spel\n\nTeun Koopmeiners, Nederländerna (oklart)\n\nMemphis Depay, Nederländerna (oklart)\n\nFrenkie de Jong, Nederländerna (oklart)\n\nHöjdaren! - 2. Danmark - Frankrike\n\nHäftig match på Parken\n\nDanmark föll borta mot Kroatien i torsdags efter att ha släppt in avgörande 2-1 med drygt tio minuter kvar att spela. Därmed gick de schackrutiga förbi våra sydvästra grannar i toppen av Nations League-gruppen och ska danskarna ha någon chans att återta förstaplatsen är det bara tre poäng som gäller här. De är dock ett minst sagt svårt motstånd som de rödvita ställs inför.\n\nMot Kroatien startade Kjaer, Christensen och Andersen i backlinjen med Wass och Maehle på kanterna. En vanligtvis stark uppställning, men som hade vissa problem med de kvicka kroaterna. Höjbjerg och Delaney fick inte heller tag på mittfältet. Christian Eriksen noterades för målet i matchen och kommer vara den viktiga kreativa kraften här också. Braithwaite och Skov Olsen vägde dock lätt på topp.\n\nFrankrike besegrade Österrike med 2-0 på hemmaplan och det var aldrig något snack. Det var Les Bleus första triumf i denna grupp och därmed lämnade de sistaplatsen bakom sig. En seger här skulle innebära att de blåklädda är garanterade en plats i högstadivisionen även i nästa upplaga av Nations League och vi kan nog räkna med att Didier Deschamps ställer ut en vass elva i Köpenhamn.\n\nGiroud satte dit en balja mot Österrike och är nu bara två fullträffar från Thierry Henrys målrekord i det franska landslaget. Han lär vara hungrig på mer. Mbappé och Griezmann kompletterade den storvuxne strikern på Stade de France och bör starta igen. På mittfältet imponerade Monacos Fofana stort med sina spindelben som han vann mycket bollar med. Jules Koundé tvingades gå av på grund av en skada, men ersättaren Saliba håller ändå högre klass så det var inga problem för fransmännen.\n\nNär lagen möttes på fransk mark i somras vände Danmark 0-1 till 2-1 efter två sena mål av Cornelius. Han finns inte med i denna samling och överhuvudtaget saknas det lite styrka på topp då inte heller Poulsen är med. Gästerna lär vilja ta revansch på fadäsen för några månader sedan och kommer troligen dominera denna match. Tvåan är då en vettig utgång, men då den ser ut att streckas lite väl hårt är det inte fel att ta med krysset.\n\nOsäker till spel\n\nJules Koundé, Frankrike (oklart)\n\nSkrällchansen! - 4. Österrike - Kroatien\n\nKroatien övervärderas i Wien\n\nÖsterrike var chanslösa på Stade de France i torsdags och mäktade inte ens med ett skott på mål under 90 minuter. Efter Ralf Rangnicks inledande storseger borta mot Kroatien (3-0) har alpnationen nu fyra raka utan seger. Därmed ligger de sist i gruppen och ska det bli fortsatt spel i högsta divisionen krävs seger denna söndag samtidigt som Frankrike tappar poäng mot Danmark.\n\nArnautovic och Onisiwo byttes ut mot Frankrike, men bör finnas med från start igen ändå. Det är två anfallare av relativt hög klass som kan nosa upp målchanser. Weimann lär dock knappast ge understöd då han haltade av banan redan efter 50 minuter mot Frankrike. Mittfältet är ändå starkt med Sabitzer, Schlager och Seiwald som startspelare. I backlinjen behöver Alaba vara påkopplad om det ska bli en trevlig kväll i Wien.\n\nKroatien har hämtat sig efter nyss nämnda 0-3-smocka och står på tre raka segrar vilket har fört upp de regerande VM-tvåorna till förstaplatsen i gruppen. I hemmamötet med Danmark, som slutade med en 2-1-seger, dominerade trion Kovacic, Modric och Brozovic mittfältet klart. Spelskickliga spelare som är svåra att få grepp om. Där kommer Schlager spela en viktig roll som jakthund.\n\nKramaric, Perisic och Pasalic startade på topp mot Danmark och åsamkade stor skada till det danska försvaret. Kroatiens svaghet hittas i försvaret. Visst är Gvardiol en stor talang, men hans samarbete med 22-årige Sutalo är ganska oprövat på den här nivån. Där finns det luckor att utnyttja för en rutinerad räv som Arnautovic som kan vara så där lagom ful när det behövs.\n\nKroatien säkrar gruppsegern vid seger, men faktum är att Balkan-nationen har bra chans att vinna gruppen oavsett hur det går här. Om inte Danmark vinner sin match mot minst sagt svåra Frankrike är det nämligen klart oavsett vad denna tillställning slutar. Österrike behöver gå för seger för att ha chans att undvika jumboplatsen och jag tror inte värdnationen torskar detta. Värdet sitter till vänster och då är 1X en bra lösning.\n\nOsäker till spel\n\nAndreas Weimann, Österrike (oklart)",
    "Dumfries om PL-ryktena - smickrad men inte intresserad": "Denzel Dumfries är på landslagssamling tillsammans med Nederländerna. Men till vardags håller 26-åringen till i Inter. Där tycks han trivas bra trots den haltande inledningen i Serie A.\n\nDen senaste tiden har det rapporterats att Manchester United, Chelsea och Bayern München alla är intresserade av den nederländska yttern.\n\nI De Telegraaf kommenterar Dumfries ryktena.\n\n- Intresset smickrar mig såklart. Men mitt fokus nu är bara på Inter. Vi vill vinna Scudetto eftersom vi förlorade det förra säsongen, säger han.\n\nANNONS\n\nHittills den här säsongen har nederländaren svarat för två mål och en assist på nio matcher i både Serie A och Champions League.\n\nKontraktet med Inter sträcker sig till 2025.",
    "OptiGroup förvärvar SG Verpakkingen i Nederländerna": "OptiGroup har förvärvat 100% av bolaget SG Verpakkingen i Nederländerna. Förvärvet innebär att affärsområdet Packaging ytterligare befäster sin position i Benelux. Köpeskillingen har inte offentliggjorts.\n\nSG Verpakkingen tillhandahåller ett brett utbud av förpackningsmaterial och skräddarsydda förpackningslösningar till kunder främst inom den professionella flyttbranschen. Målet är att fortsätta utveckla SG Verpakkingen som en helägd verksamhet och stärka kunderbjudandet\n\nFör ytterligare information, kontakta:\n\nHans Houtappels, Vd för Koemans Verpakkingen, Tel. +31 651317875\n\nStefan Sikander, Corporate Communication Director, OptiGroup, +46 706 404684\n\nOm OptiGroup\n\nOptiGroup, med en nettoomsättning på cirka 1,4 miljarder EUR och 2 000 anställda, är en ledande europeisk distributionskoncern. Bolagen inom OptiGroup förser mer än 105 000 B2B-kunder främst inom städ & facility management, hotell & restaurang, hälso- & sjukvård, tillverkande industri och den grafiska sektorn med produkter och kundanpassade försörjningslösningar som förbättrar effektiviteten och bidrar till en mer framgångsrik verksamhet. OptiGroups huvudkontor ligger i Göteborg. För mer information, besök www.optigroup.com.",
    "Nederländska nyförvärv till Österlen FF": "Nederländska nyförvärv till Österlen FF\n\nLagom till matchen mot Landskrona BoIS i Svenska cupen och till seriespurten i division 2 har Österlen FF gjort klart med två nya spelare från Nederländerna, 19-årige Cayshon Paal och 22-årige Clint Ghijsen.",
    "VM-kaptener vill ha lagkaptensbindlar för mångfald i Qatar": "Reglerna säger egentligen att VM-lagen bara får använda utrustning som är godkänd av Internationella fotbollsförbundet (Fifa).\n\nMen flera landslag vill nu gå emot Fifa, och med en specialdesignad bindel markera mot diskriminering och för mångfald i samband med vinterns hårt kritiserade mästerskap i Qatar, ett land där homosexualitet är olagligt.\n\nEn förfrågan ska nu ha skickats till Fifa för att kaptensbindlarna ska få användas under VM i vinter.\n\n”Skickar ett tydligt budskap”\n\n”Att vi allesammans bär den här bindeln skickar ett tydligt budskap när hela världen ser på”, säger Englands lagkapten, Tottenhamanfallaren Harry Kane, i ett officiellt uttalande, skriver AP.\n\nÅtta av de tretton europeiska landslag som kvalificerat sig till VM har hittills anslutit sig till kampanjen, som går under namnet ”One Love”, och som inleddes i Nederländerna 2020. Totalt deltar över sextio olika lag, både klubbar och landslag.\n\nVM-lagen i fråga är, förutom England: Belgien, Nederländerna, Frankrike, Tyskland, Schweiz, Wales och Danmark.\n\nSamtliga kommer att använda sig av kaptensbindlarna redan i de kommande Nations League-matcherna, med undantag för England och Wales, som då bär sorgeband för att hedra nyligen bortgångna drottning Elizabeth.\n\n”Som kapten för det schweiziska landslaget bär jag den här kaptensbindeln med stolthet. I vårt lag står vi enade för tolerans, respekt och solidaritet. Att flera landslag deltar i den här kampanjen sänder en stark signal. Vi vill påminna alla om att vi människor är lika mycket värda och vill bli behandlade likvärdigt”, säger Schweiz lagkapten, Arsenalmittfältaren Granit Xhaka, till det schweiziska fotbollsförbundets hemsida.\n\nSverige deltar\n\nUtöver VM-lagen deltar också Sverige och Norge i kampanjen.\n\nDet svenska herrlandslagets lagkapten Victor Nilsson Lindelöf kommer att bära bindeln, som förutom texten ”One Love” pryds av ett flerfärgat hjärta, under de kommande Nations League-matcherna. Damlandslagets kapten – i Caroline Segers frånvaro blir det troligen Magdalena Eriksson eller Kosovare Asllani – kommer göra detsamma under träningslandskamperna mot Spanien och Frankrike i oktober.\n\n”För Svenska fotbollförbundet är det en självklarhet att stå upp för mångfald och arbeta mot all form av diskriminering. Därför känns det naturligt för oss att tillsammans med många andra förbund stötta kampanjen och lyfta fotbollens kraft och förmåga att förena människor”, säger generalsekreteraren Håkan Sjöstrand i ett uttalande.\n\nDe fem europeiska länder som kvalat in till VM men som står utanför kampanjen är Kroatien, Polen, Portugal, Serbien och Spanien.\n\nPolens lagkapten, Barcelonastjärnan Robert Lewandowski, meddelade dock i veckan att han under VM kommer att bära en kaptensbindel i Ukrainas färger.",
    "Ett svek att högern inte uppmanar svenskarna att spara på elen": "Realiteten är att även om vi flyger hit världens snabbaste kärnkraftskonstruktörer från Sydkorea så kommer svenskarna redan hunnit utstå många dyra vintrar innan nya reaktorer står färdiga.\n\nAtt Bohlin undviker ämnet effektiviseringar förvånar ingen. I sin budget strök nämligen Moderaterna de drygt fyra miljarder till energieffektiviseringar som Miljöpartiet hade förhandlat fram.\n\nDen enda lösningen på energikrisen på kort sikt är energieffektivisering av svenska hushåll och företag med statligt finansiellt stöd, tillsammans med omedelbar minskad elförbrukning. EU har uppmanat medlemsländerna att göra just detta, och länder som Finland och Tyskland har redan lanserat statliga kampanjer för hur hushållen bäst kan spara på elen.\n\nPriset halveras\n\nOm hela EU minskar sin energiförbrukning med 10 procent halveras elpriset i södra Sverige, visar Energiforsk. Likaså minskas elpriset i Europa om Sverige konsumerar mindre el. Klimatnyttan blir dessutom stor när gas och kol ersätts med den svenska fossilfria elmixen.\n\nGenom att inte uppmana till minskad elförbrukning vänder den svenska högern inte bara ryggen åt experterna, utan även till den europeiska gemenskapen. Lyckligtvis har Energimyndigheten en färdig kampanj för hur svenskarna effektivt och smärtfritt kan minska sin förbrukning. Det enda som saknas är tummen upp från politiken.\n\nEU-länder som Nederländerna och Bulgarien har redan börjat ge efter för Putins energikrig och vill runda sanktionerna för att åter importera rysk gas. Det skulle ge klirr i den ryska krigskassan och därmed resultera i fler döda ukrainare. En minskad elförbrukning i Sverige skulle i stället exportera billigare fossilfri el till Europa och indirekt minska Putins förmåga att föra sitt sinnessjuka krig.\n\nFör om det högern säger är sant, att nedstängningen av två reaktorer i Ringhals är anledningen till dagens höga elpriser, varför började priserna skena först i slutet på år 2021?\n\nDet är Putins energikrig mot Europa som har chockhöjt energipriserna. För om det högern säger är sant, att nedstängningen av två reaktorer i Ringhals är anledningen till dagens höga elpriser, varför började priserna skena först i slutet på år 2021? Hur är det möjligt att Sverige har gått om kärnkraftsjätten Frankrike som största elexportör i Europa?\n\nHögerns retorik i syfte att vilseleda väljarna under valrörelsen har spelat rakt i Putins blodiga händer. SD, KD, M och L har gått den ryska regimens ärenden med sin “Magdapriser-tourettes”.\n\nUnder årets första hälft hade Danmark, Tyskland, Belgien, Nederländerna, Irland, Spanien, Italien och Grekland högre elpriser än Sverige. Trots detta faktum hade Ulf Kristersson mage att högmodigt häva ur sig “vi ser sossepriser, inte Putinpriser” i Expressen Debatt i juli. Putin använder höga elpriser för att bryta ned Europas stöd till Ukraina. Nu när det svenska valet är över ser Kreml på valresultatet “med viss tillfredsställelse” enligt SVT:s Rysslandskorrespondent.\n\nTydliga rekommendationer\n\nUnder pandemin gav relevanta myndigheter tydliga råd för hur vi tillsammans skulle minska smittspridningen och skydda de mest utsatta. Tydliga rekommendationer var en stor lättnad för många i en mycket osäker tid. Vi är övertygade om att svenska folket vill hjälpa Ukraina och försvåra för Putin, men från Ulf Kristersson finns ingen vägledning att få. Varje dag som Energimyndighetens spara el-kampanj undanhålls svenskarna är ett svek.\n\nI första hand handlar det inte heller om oss. Det handlar om de ukrainare som offras dagligen för din och min säkerhet. Det handlar om alla barn som mördats eller som mist sina föräldrar. Det handlar om Ukrainas motståndskraft mot en fascistisk regim som vill Europa illa.\n\nSveriges nya regering bör i snabbast möjliga mån sjösätta Energimyndighetens spara el-kampanj. För Sverige, för Europa, för Ukraina, för klimatet.\n\nMarkus Barnevik Olsson, klimatpolitisk talesperson Gröna Studenter\n\nFelicia Olsson, språkrör Gröna Studenter",
    "Jos Verbeeck fällde Earl Simon i Nederländerna · Senaste nyheterna om trav · Travronden": "Tour Européen du Trotteur Francais är en löpningsserie för franskfödda elithästar som nu inleddes på Victoria Park i Wolvega. Den kommer sedan att fortsätta med tävlingar i Avenches (Schweiz), Son Pardo (Mallorca), Gelsenkirchen (Tyskland) och avslutas sedan med en final i Mons (Belgien).\n\nJarmo Niskanen-tränade Earl Simon kom till start som jättefavorit och fick göra jobbet i dödspositionen för Franck Ouvrie. Det såg ganska bra ut i ingången till slutsvängen men på upploppet var det tomt i tanken (slutade femma). Istället kunde Jos Verbeeck, efter en smygresa i andra par utvändigt, avgöra tillsammans med Jean-Michel Bazire-tränade sjuåringen Feydeau Seven (e. Redeo Josselyn) på 1.13,0a/2600 meter. Förstapriset var 25.000 euro. Närmast bakom spurtade Paul Hagoort-tränade Hades de Vandel (e. Ganymede) starkt som tvåa från fjärde par utvändigt.\n\nFeydeau Seven kvalade tidigare i år in till Prix d'Amérique via sin seger i Prix de Belgique. Men i Frankrikes största lopp slutade han oplacerad. Hästen har i år även vunnit Prix de Lille, men det här var första segern sedan Prix de Belgique i mitten av januari.",
    "Formen talar för det udda spikförslaget": "Spiken\n\nLuxemburg\n\nLuxemburg vann komfortabelt på bortaplan när lagen möttes tidigare i gruppspelet. Man imponerade i bortamötet mot Turkiet.\n\nSkrällen\n\nDanmark\n\nDanmark vann bortamötet mot Frankrike och stod upp bra i spelet. På hemmaplan är man väldigt svårslagna. Frankrike behöver prestera på topp om man ska lämna Danmark med tre poäng.\n\nMatch för match\n\n1. Nederländerna – Belgien 1\n\nBelgien behöver besegra Nederländerna med tre mål för att chansen att gå om i gruppen och ta över förstaplatsen. Med Lukaku borta känns det inte realistiskt men det talar för en öppen tillställning.\n\n2. Danmark – Frankrike 2\n\nFrankrike har flera ordinarie spelare borta med Benzema och Pogba som de största namnen. Med det sagt så gjorde Frankrike sin bästa match på väldigt länge hemma mot Österrike senast.\n\n3. Wales – Polen 2\n\nBåde Polen och Wales har haft svårt att hävda sig i den här gruppen. Wales behöver vinna med två mål för att gå om Polen. Ramsey saknas för hemmalaget. Polen vilade flera spelare förra matchen.\n\n4. Österrike – Kroatien 2\n\nKroatien har chansen att säkra förstaplatsen i gruppen och slutspel vid en seger. Gästerna jagar sin fjärde raka seger i gruppen. Österrike får svårt att mäta sig med Kroatien på mittfältet...\n\n5. Luxemburg – Litauen 1\n\nLuxemburg stod för en stark insats när man fick med sig poäng från bortamötet mot Turkiet förra omgången. Litauen övertygade inte hemma mot Färöarna. Det första mötet vann Luxemburg - etta!\n\n6. Andorra – Lettland 2\n\nAndorra har ingenting att spela för i gruppen medan Lettland kan säkra förstaplatsen och avancemang. Lettland föll överraskande mot Moldavien hemma förra matchen. Lutar åt tvåan.\n\n7. Azerbajdzjan – Kazakstan 1\n\nAzerbajdzjan har överraskat positivt i gruppen och jagar nu sin tredje raka seger. Även Kazakstan har gått bra men vi sätter frågetecken kring bortaspelet. Ettan ska vara favorit men riskerar att bli överstreckad.\n\n8. Las Palmas – Granada 1\n\nHemmastarka har fortfarande inte förlorat i ligan den här säsongen efter sex spelade matcher. Nu ställs man mot topplaget Granada som har en trupp som kan matcha hemmalaget. Svag etta.",
    "Utbytet som lyfter yrkesutbildningen": "Reportage Främmande nog för att vara exotiskt. Tillräckligt nära för att kännas tryggt och säkert. För lärare och elever på Yrkesgymnasiet Malmö har Erasmusutbytet med Friesland College i Nederländerna blivit en öppning mot ökade internationella kontakter.\n\nNär vårdläraren Sanne van der Meer berättar att nederländska yrkesgymnasier skickar sina elever på praktik strax efter första skoldagen krockar det med Ville Peltomäkis invanda perspektiv. Hemma i Malmö vill han att eleverna först ska ha lärt sig tillräckligt mycket i skolbänken för att kunna göra lite nytta när de inleder praktiken.\n\nMen den nederländska kollegans motivering får honom att tänka till: Det är inte så att eleverna behöver göra något på arbetsplatsen de första veckorna, de är bara där för att observera, våga ställa frågor och få en känsla för jobbet. När de sedan är tillbaka i skolan har de samlat på sig en rad frågor som lärarna kan hjälpa dem att reda ut.\n\n– Så har vi inte tänkt. Men det är ju helt rimligt och något vi gott kan fundera över, säger Ville Peltomäki, idrottslärare och Erasmuskoordinator på Yrkesgymnasiet Malmö.\n\nSynsätten möts under ett par veckor i maj när lärare och elever från Malmöskolan besöker Friesland College i Leeuwarden i Nederländerna.\n\nEnorm skola\n\nCykelställena framför skolan är oändligt långa, men ändå fyllda till sista plats. Skolbyggnaderna täcker flera kvarter och rymmer sammanlagt 9 000 yrkeselever, inom både gymnasieutbildning och vuxenutbildning.\n\n– Bara här på vård och hälsa har vi 250 elever, berättar Sanne van der Meer, när hon visar runt i programmets lokaler i skolans huvudbyggnad.\n\nFyra klassrum är fyllda med sängar. I ett pågår en lektion i vård av småbarn. I ett annat ligger övningsdockor i vuxenstorlek på rad.\n\n– Vi är väldigt praktiskt inriktade och gör många verklighetsnära simuleringar. Därför är det viktigt att ha mycket utrustning.\n\nHester Hartkamp undervisar i vård och hälsa.\n\nSanne van der Meer arbetade tidigare i socialtjänsten, ett område som eleverna på vårdprogrammet också kan få jobb inom.\n\n– Nästan alla våra lärare har yrkes­erfarenhet från det område de undervisar i. Det är inget krav, men här på skolan anser vi att det är viktigt.\n\nVarför blev du lärare?\n\n– Jag tycker verkligen om att undervisa och just de här åldrarna är de jag helst jobbar med. De vill så gärna lära sig nya saker.\n\nUtbyte för lärare och elever\n\nUnder två veckor är tio elever från Yrkesgymnasiet Malmö på plats i Leeuwarden. Samtidigt turas en grupp av deras lärare om att ansluta och följa sina nederländska kollegor.\n\n– Vi jobbskuggar dem och utbyter erfarenheter. På det sättet blir vi alla bättre på det vi gör, säger Ville Peltomäki.\n\nHan är motor i det treåriga utbyte som Thoréngruppen, där Yrkes­gymnasiet Malmö ingår, har med Friesland College. I sällskap med eleven Ronja Ragnesund sätter han sig på cykeln för att besöka en förskola i utkanten av Leeuwarden. En annan av Malmöeleverna har just börjat sin apl där och tas omhand av sin ”buddy”, det vill säga en av de nederländska eleverna som också är ute på praktik.\n\nSpecialpedagogen Christina Jahn, yrkeseleverna Ronja Ragnesund och Wanessa Witczak, samt läraren och Erasmuskoordinatorn Ville Peltomäki får nya insikter i Leeuwarden.\n\nEleven Viktorija Josipovic menar att förskolor i Nederländerna skiljer sig en hel del från de förskolor hon haft kontakt med hemma i Malmö.\n\n– Här lär sig barnen att vara självständiga redan när de är tre år. I Sverige vill lärarna ha mer koll vad som händer med barnen, säger hon.\n\nAlicia van Gelderen har samma intryck, även om hon ännu inte har besökt sina nya vänner från Sverige. Kanske blir det en resa till Malmö i höst eller nästa vår.\n\n– Jag har förstått att det är lite striktare i Sverige. En annan skillnad är att här måste barnen ta med sig mat till skolan, det behöver de inte i Sverige, säger Alicia van Gelderen.\n\nStor lönespridning\n\nYrkeslärare i Nederländerna följer som andra lärare i landet ett löne­system där utbildning, antal yrkesår och graden av ansvarstagande spelar in. Enskilda skolor har stor frihet att sätta lönenivån och lönerna skiljer en hel del.\n\nEn lärare i gymnasieutbildning tjänar mellan 3 340 euro och 6 860 euro per månad. Beloppen inkluderar semesterersättning och en bonus som enligt\n\nkollektivavtalet betalas ut i slutet av året. Endast 15 procent av lärarna har den utbildningsbakgrund och andra kvalifikationer som gör att de kan komma upp i den högsta lönen. Cirka 60 procent av lärarna når maximalt en månadslön på 5 200 euro.\n\nLärarnas arbetsdag varar mellan 8.30 och 16.00. De har sammanlagt tolv veckors semester, varav hälften under sommaren.\n\n– Att vara yrkeslärare är populärt. Här på vård och hälsa har vi inga problem att rekrytera, säger Sanne van der Meer.\n\nI den stora öppna hallen i hjärtat av Friesland College bjuder skolans internationella samordnare Sabine Schroten sina svenska besökare på kaffe. Här är en naturlig mötesplats för både lärare och elever.\n\n– Vi är en skola med 80 olika nationaliteter. Även i den dagliga undervisningen är det viktigt för både lärare och elever att veta hur man umgås med olika kulturer, säger Sabine Schroten.\n\nI sitt arbete har hon viss draghjälp av den nederländska regeringen som slagit fast att det är viktigt att landets skolor har aktiva internationella kontakter. Vare sig det handlar om att besöka skolor i andra länder eller ta emot utländska gäster kan yrkeslärare spela en viktig roll som bra förebild, anser Sabine Schroten.\n\n– Man behöver inte alltid vara inriktad på att de man åker till gör saker bättre än man själv. Det kan också visa sig att det man själv gör är ganska bra, säger hon.\n\nKrävs en del jobb\n\nVille Peltomäki hoppas att de kontakter han och hans kollegor bygger upp i Leeuwarden också ska inspirera yrkeslärare på andra svenska yrkesgymnasier att söka sig utomlands. Samtidigt påminner han om att det krävs en hel del arbete för att lyckas. För att få del av pengar från Erasmusprogrammet är någon form av eget arbete oftast en förutsättning.\n\n– För att få pengar räcker det inte att bara fylla i lappar. Skolan måste göra en egen insats, som i mitt fall där jag är 20 procent anställd för att arbeta med internationella frågor.\n\nFler lärare från Yrkesgymnasiet Malmö är på ingång. Mot kvällen anländer två\n\nlärare på barn- och fritidsprogrammet och senare i veckan kommer en engelsk­lärare.\n\nEn bruten språkbarriär är kanske den största vinsten för barn- och fritidseleven Ronja Ragnesund.\n\n– Jag har alltid tänkt att det här med att gå i skola utomlands inte är min grej. Jag har haft dålig självkänsla i engelska, men nu har jag kommit igång ordentligt med språket, säger hon.",
    "Vilket lands regler styr bodelningen? – advokaten om en ny lag": "Fråga: Ett par, varav ena parten holländsk medborgare, den andra svensk, gifte sig i Holland år 1999. Makarna bodde där till år 2004, men har sedan dess bott i köpt villa i Sverige. De skilde sig år 2020, men bodelning är ännu inte genomförd.\n\nDen ena parten har numera både holländskt och svenskt medborgarskap, den andra, som tidigare, bara svenskt.",
    "Finland mot Berlin med enkel seger i bagaget": "Den sista gruppspelsmatchen mellan Finland och Nederländerna saknade i stort sett betydelse. Det blev en promenadseger med 88–67 (48–31) och allt mellan en andraplats och en fjärdeplats är möjligt för Finland. En förlust hade betytt att Finland skulle ha blivit trea eller fyra.\n\nDen sista omgångens senare matcher Tjeckien-Israel och Serbien-Polen avgår Finlands placering. Senast vid midnatt är det klart vem som Finland möter i söndagens åttondelsfinal.\n\nMot Nederländerna tog Finland ännu en snygg rivstart och knep en både klar och tidig ledning. Matchbilden var stökig och håglös då Finland surfade i väg till en 17 poängs ledning i paus. Det märktes klart att de stora insatserna fattades.\n\nDen andra halvleken stökades undan utan någon stor nederländsk slutforcering och Finland fick tacka sina högljudda fans i O2 Arena ännu en sista gång.\n\nLauri Markkanen visade vägen med sina 22 poäng på bara 18 spelminuter. 38-åriga lagkaptenen Shawn Huff stod för hans största poängsiffra i turneringen hittills då han gjorde 14 poäng.\n\nNäst styr Finland mot Berlin där EM-slutspelet avgörs. I åttondelsfinalen möter Finland antingen Grekland, Italien, Ukraina eller Kroatien.",
    "Landslagsderby - målfest i stormötet": "Nations League fortsätter med full kraft och det ska spelas mängder av intressanta bataljer under söndagen. Tre av dessa kan ni läsa mer om i min text om Europatipset och en av dessa fajter tar jag faktiskt även med på trippeln, men med målspel i fokus. Mycket att se fram emot och tre gröna bockar gör vilken söndag som helst bättre.\n\nSpelstopp söndag 25 september: 17.59\n\nAzerbajdzjan - Kazakstan: Hemmaseger @ 2,30\n\nKazakstan besegrade Belarus för några dagar sedan och har därmed skramlat ihop 13 poäng på fem omgångar. Det räcker gott och väl till att säkra gruppsegern och det blir spel i B-divisionen i kommande upplaga av landslagsturneringen. Med förstaplatsen bokad och klar finns det en farhåga att gästerna inte tar denna match på största allvar och vi ska också ha med oss att det är en lång resa hit.\n\nAzerbajdzjan slåss med Slovakien om andraplatsen och visst hade det varit en skalp att komma före slovakerna, som Azerbajdzjan faktiskt bortabesegrade i torsdags. Det var andra raka triumfen i Nations League och Azerbajdzjan ser småintressanta ut. Här får de dessutom tillbaka Emreli från avstängning och det är tveklöst en av de bästa spelarna i truppen. Han lär få speltid.\n\nAzerbajdzjan är luriga att möta på bortaplan och här lär de ha ett bra publikstöd i ryggen. Då är det svårt att se hur ett slött och ointresserat Kazakstan ska kunna få med sig något. Trolig hemmaseger som står så högt som 2,30 i skrivande stund. Då finns det inget att tveka på.\n\nSpel: Hemmaseger @ 2,30\n\nTävling: Nations League\n\nPlats: Dalga Arena\n\nTid: 18.00\n\nNederländerna - Belgien: Över 2,5 mål @ 1,72\n\nNederländerna fick se både Depay och De Jong dra på sig skador mot Polen, men ändå var det full dominans från Oranje. 2-0 slutade matchen och spelare som Bergwijn och Gakpo övertygade stort. En duo som lär få speltid nu också och som har alla möjligheter att sprinta ifrån Belgiens tröga backlinje. I övrigt var det kul att se Kenneth Taylor göra sin debut när han fick hoppa in. En spelare med en enorm framtid framför sig.\n\nBelgien besegrade samtidigt Wales med 2-1 efter att De Bruyne och Batshuayi kombinerat sig fram till båda målen. Lukaku saknas som bekant, men så fort det ska spelas landslagsboll presterar alltid Batshuayi på topp och vad Kevin De Bruyne kan vet hela fotbollsvärlden om. Försvaret börjar dock se gammalt ut och det är ingen tvekan om att Alderweireld och Vertonghen har sina bästa år bakom sig.\n\nNär dessa lag möttes i somras vann Nederländerna en sprakande fotbollsmatch med 4-1 och jag tror vi får se många mål nu också. Att det blir minst tre baljor står i 1,72 och det är helt klart ett fint odds på den saken. Den tar vi.\n\nSpel: Över 2,5 mål @ 1,72\n\nTävling: Nations League\n\nPlats: Johan Cruijff Arena\n\nTid: 20.45\n\nFäröarna - Turkiet: Färöarna (2) @ 1,83\n\nFäröarna löste en pinne borta mot Litauen och därmed har Håkan Ericsons gäng säkrat en plats i C-divisionen även i nästa upplaga av Nations League. Det var dock inte snack om att åka till Litauen och säkra en pinne utan det var Färöarna som förde den matchen från start till mål. Poäng i tre raka matcher är starkt jobbat och även om motståndet är tufft denna gång är detta en ö-nation som mår ganska bra för tillfället.\n\nTurkiet är däremot hårt kritiserade efter debaclet i torsdags. De låg under tre gånger om mot Luxemburg innan matchen till sist slutade 3-3. En kombination av underskattning och ointresse. Turkiet hade en med deras mått mätt ganska anonym elva i den tillställningen, men visst borde det vara tillräckligt bra för att slå Luxemburg hemma. Nu väntar en obekväm resa till den lilla ön med det hårda plastgräset.\n\nNär dessa två nationer möttes i Turkiet vann turkarna med klara 4-0. Då var det aldrig något snack. Nu kommer gästerna bry sig mindre, ha en sämre trupp och dessutom tvingas spela på plast. Då tror jag inte det blir snack om något utklassning. Jag väljer att spela Färöarna (2), som innebär att bettet sitter även om värdarna skulle torska matchen med en boll, till 1,83.\n\nSpel: Färöarna (2) @ 1,83\n\nTävling: Nations League\n\nPlats: Torsvollur\n\nTid: 20.45\n\nTrippeln\n\nAzerbajdzjan - Kazakstan: Hemmaseger @ 2,30\n\nNederländerna - Belgien: Över 2,5 mål @ 1,72\n\nFäröarna - Turkiet: Färöarna (2) @ 1,83\n\nTotalt odds: 7,23\n\nNotera att de odds som anges i speltipsen är de odds som gäller när texten skrivs. Dessa odds kan gå både ner och upp efter att texten har publicerats.",
    "Den nya generationens DAF XF har utsetts till ”Fleet Truck of the Year 2022” i Storbritannien": "\n\nDen nya generationens DAF XF har tilldelats utmärkelsen ”Fleet Truck of the Year 2022” på Storbritanniens Motor Transport (MT) Awards i London. Det är fjärde gången i rad som DAF får det prestigefyllda erkännandet.\n\nDen nya generationens XF är en del av DAF:s nya generation fordon för långa och tunga transporter, vilken även omfattar modellerna XG och XG⁺. De är de första och enda lastbilarna på marknaden som uppfyller de nya EU-bestämmelserna för vikter och dimensioner. Detta resulterar i branschledande effektivitet, säkerhet och förarkomfort, tack vare utmärkt aerodynamik, mycket låga bältlinjer och oöverträffat innerutrymme.\n\nDAF slår rekord genom att vinna MT Award för fjärde gången i rad, och får även sin femte Fleet Truck-titel på sju år. Detta gör att DAF och Leyland tilldelats 21 kategorisegrar sedan utmärkelserna inleddes 1986.\n\nMotor Transport Awards är ett mycket viktigt evenemang i den brittiska transportbranschen, där vinnarna får ett erkännande för enastående prestationer. Utmärkelserna delas ut av en inflytelserik panel bestående av representanter från högprofilerade aktörer i transportvärlden.\n\n”Vi är så glada över att vinna igen”, säger DAF Trucks UK Managing Director Laurence Drake. ”Den nya generationens XF – tillsammans med stallkamraterna XG och XG⁺ – är ett passande namn. Den representerar verkligen framtiden för lastbilars konstruktion och prestanda. Med stöd från lastbilsbranschens största och bästa återförsäljarnätverk erbjuder den nya generationens DAF XF en imponerande fördel för åkare samtidigt som den ger föraren överlägsen komfort.”\n\n\n\n\n\n\n\nDAF Trucks N.V. – ett dotterbolag till PACCAR Inc, ett globalt teknikföretag som konstruerar och tillverkar lätta, medeltunga och tunga lastbilar. DAF erbjuder ett komplett sortiment av traktorenheter och lastbilar, för att kunna erbjuda rätt fordon för varje transporttillämpning. DAF är också en ledande leverantör av tjänster: MultiSupport reparations- och underhållsavtal, finansiella tjänster från PACCAR Financial och en förstklassig reservdelsservice genom PACCAR Parts.\n\n\n\nEindhoven, 15 september 2022\n\nMeddelande till redaktörer\n\nFör ytterligare information:\n\nDAF Trucks N.V.\n\nCorporate Communication Department\n\nRutger Kerstiens, +31 40 214 2874\n\nwww.daf.com",
    "PSG värvar nederländsk Sverigedödare": "",
    "Danmark missar slutspel – trots seger": "",
    "Tio års fängelse för insmuggling av 200 kilo amfetamin": "Tio års fängelse för insmuggling av 200 kilo amfetamin\n\nNyheter\n\nPublicerad: 2022-09-12 13:03\n\n\n\nAmfetamin.\n\nTvå män från Nederländerna döms till tio års fängelse för synnerligen grov narkotikasmuggling. Smugglade in drygt 200 kilo amfetamin till Sverige.\n\nTvå män, medborgare i Nederländerna, döms nu även i hovrätten för synnerligen grov narkotikasmuggling och synnerligen grovt narkotikabrott. Männen, som sitter häktade, döms till tio års fängelse.\n\nRedan i mitten av juni kom tingsrätten fram till att den utredning som åklagaren presenterat är tillräckligt stark och robust för att kunna slå fast att männen med uppsåt tillsammans och i samförstånd med varandra och andra i bland annat Nederländerna och Sverige, i överlåtelsesyfte olovligen transporterat, smugglat, förvarat/innehaft och överlåtit cirka 116 kilo amfetamin.\n\nTransporterat till kurir i Årsta\n\nDe har tillsammans och i samförstånd med varandra och andra den 6 april 2021 transporterat cirka 116 kilo amfetamin från Nederländerna i lastbil och den 7 april 2021 vid införsel till Sverige underlåtit att anmäla narkotikan till tullbehandling, varigenom de brutit mot ett särskilt föreskrivet förbud mot eller villkor för införseln.\n\nDe har därefter, den 7 april 2021, transporterat narkotikan från Skåne till Årsta partihallar i Stockholm och där överlämnat narkotikan till annan.\n\nEnligt domen är brotten synnerligen grova med hänsyn till att det varit fråga om en synnerligen stor mängd narkotika, att brotten begåtts som led i en verksamhet som utövats i organiserad form i syfte att i stor omfattning bedriva handel med narkotika.\n\n”Eftersom utredningen klart visat att N.N och X.X huvudsakliga funktion varit att föra in narkotikan i landet för att därefter tämligen omgående överlämna det till annan ska de dömas för synnerligen grov narkotikasmuggling”, skrev tingsrätten.\n\nSmugglade amfetamin ytterligare en gång\n\nMen detta är inte sista gången männen smugglar narkotika till Sverige. Tingsrätten slår även fast att männen med uppsåt tillsammans och i samförstånd med varandra och andra i Nederländerna och Sverige, i överlåtelsesyfte olovligen transporterat, smugglat, förvarat/innehaft och överlåtit 93,128 kilo amfetamin och 10 kilo 3-CMC.\n\nDe har den 3 maj 2021 transporterat narkotikan från Nederländerna i lastbil och vid införsel till Sverige den 4 maj 2021 underlåtit att anmäla narkotikan till tullbehandling, varigenom de brutit mot ett särskilt föreskrivet förbud mot eller villkor för införseln. De har därefter, den 4 maj 2021, transporterat narkotikan från Skåne till Årsta partihallar i Stockholm och där överlämnat narkotikan till annan.\n\nÄven för detta brott döms de för synnerligen grov narkotikasmuggling.\n\n”Utredningen har i och för sig visat att de inte haft någon central eller drivande roll i brottsligheten, men å andra sidan har det rört sig om enorma mängder narkotika som förts in i landet vid två tillfällen. Att N.N och X.X har utnyttjat etablerade distributionskanaler har också medfört att brottsligheten har varit svårupptäckt. Sammantaget finner tingsrätten att den samlade straffvärdet för gärningarna ligger på fängelse i minst 10 år”, framgår det av domen.\n\nÅklagaren yrkade på högre straff\n\nI hovrätten har åklagaren yrkat att männen även ska dömas för synnerligen grovt narkotikabrott vid två tillfällen och som en följd av detta döma dem till ett längre fängelsestraff än vad tingsrätten har gjort.\n\nMännen har å sin sida yrkat att hovrätten ska frikänna dem från ansvar för synnerligen grov narkotikasmuggling och avslå åklagarens yrkande om förverkande av en mobiltelefon. De har även yrkat att hovrätten ska sätta ned fängelsestraffets längd.\n\nHovrätten anser att det är styrkt att männen gjort sig skyldiga till narkotikasmuggling på det sätt som åklagaren gjort gällande. Hovrätten ansluter sig till tingsrättens bedömning att narkotikasmugglingen på grund av den stora mängden narkotika ska bedömas som synnerligen grov.\n\nHovrätten delar tingsrättens uppfattning att straffvärdet för de två gärningarna som var och en av männen ska dömas för vid en sammanvägd bedömning motsvarar tio års fängelse.\n\nSammanfattningsvis ska alltså tingsrättens dom fastställas i fråga om skuld, rubricering och påföljd.\n\nHovrätten häver dock beslaget av de aktuella mobiltelefonerna eftersom det saknas utredning som styrker att telefonerna använts vid något av gärningstillfällena. Tingsrättens dom ska ändras i enlighet med detta.\n\nPremiuminnehåll Skaffa Mitt DJ Premium för att ladda ner filerna narkotikasmuggling\n\nSara Johansson\n\nsara.johansson@dagensjuridik.se",
    "Nederländskt miljöparti kan förbjuda köttreklam": "Nederländskt miljöparti kan förbjuda köttreklam\n\nDen nederländska staden Haarlem kan vara på väg att förbjuda köttreklam i allmänna utrymmen, efter att miljöpartiet Grön Vänster lämnat in en motion som även stöttas av nederländska kristdemokraterna. Det rapporterar BBC.\n\n– Vi kan inte säga till människor att det pågår en klimatkris, och sedan uppmuntra dem att köpa produkter som är en del av det, säger Ziggy Klazes, lokalpolitiker för Grön Vänster.\n\nFörslaget har dock väckt kritik från köttindustrin och det nederländska högerpartiet BVNL, som menar att förslaget är en ”oacceptabel kränkning av entreprenöriella rättigheter”.\n\nI Amsterdam och Haag är det sedan tidigare förbjudet att göra reklam för fossila bränslen och flyg.",
    "Ada Hegerberg skadad – utanför landslagstruppen": "Hege Riise tog under tisdagen ut det norska landslaget som ska representera nationen i de kommande landskamperna mot Brasilien och Nederländerna.\n\nDå var Ada Hegerberg utanför truppen. Den norska anfallaren klev av skadad i VM-kvalmatchen mot Belgien den 2 september och har sedan dess inte varit i spel för Lyon.\n\n- Ada är fortfarande inte redo. Hon har kontakt med vårt medicinska team och även i Lyon, men är inte tillgänglig för dem här matcherna, säger Riise enligt VG.\n\nOch inför VM-kvalet meddelade Caroline Graham Hansen att hon tagit en paus från landslaget och enligt den norska förbundskaptenen är det oklart när den norska stjärnan är tillbaka.\n\nANNONS\n\nVilde Bö Risa och Maria Thorisdottir lämnades utanför VM-kvaltruppen - anledningen ska vara att de just spelar i Manchester United och att det enligt Riise inte är tillräckligt bra med speltid för att man ska platsa i landslaget. United-spelarna är därmed kvar i frysboxen.\n\n- Det handlar om speltid. Det har varit lite av det på både dem, säger förbundskaptenen.",
    "Stora Enso förvärvar det nederländska bolaget De Jong Packaging Group för att accelerera tillväxten inom förnybara wellförpackningar": "Stora Enso förvärvar det nederländska bolaget De Jong Packaging Group för att accelerera tillväxten inom förnybara wellförpackningar tor, sep 08, 2022 08:00 CET Report this content\n\nSTORA ENSO OYJ INSIDERINFORMATION 2022-09-08 kl. 9.00 EEST\n\nStora Enso förvärvar nederländska De Jong Packaging Group, för ett bolagsvärde av cirka 1 020 miljoner euro. Förvärvet kommer att fortsätta stärka Stora Ensos strategiska riktning, påskynda omsättningstillväxten, och bygga marknadsandelar inom förnybara förpackningslösningar i Europa. De Jong Packaging Group är en av de största producenterna av wellförpackningar i Benelux. Företagets produktportfölj och geografiska läge kommer att komplettera och stärka Stora Ensos erbjudande, framför allt inom förpackningar för färska livsmedel, e-handel och industri.\n\n\n\nFörvärvet av De Jong Packaging Group kommer avsevärt att stärka Stora Ensos position på den europeiska marknaden för wellförpackningar och vara en inkörsport till Nederländerna, Belgien, Tyskland och Storbritannien. I och med förvärvet kommer Stora Ensos division Packaging Solutions att öka sin kapacitet för wellförpackningar med cirka 1 200 miljoner m2 till över 2 000 miljoner m2. Det inbegriper De Jongs pågående expansionsprojekt och kommer att säkerställa en stabil grund för fortsatt tillväxt på nyckelmarknader. Den europeiska marknaden för wellförpackningar är fragmenterad, varför lokal närvaro är avgörande för långvarig tillväxt.\n\n\n\nBolagsvärdet (Enterprise Value) är cirka 1 020 miljoner euro varav 250 miljoner euro är IFRS-leasingsskulder. Bolagsvärdet motsvarar en multipel på 8,9x, baserad på en justerad EBITDA på 114 miljoner euro för 2022. Under 2025, när de pågående expansionsprojekten för förpackningskonvertering har genomförts, förväntas en EBITDA på ytterligare 40 miljoner euro uppnås. På medellång sikt, efter 3 år, förväntas förvärvet generera årliga genomsnittliga synergieffekter på 30 miljoner euro över cykeln, då främst genom anskaffning av råmaterial, integrationsoptimering av wellpappråvara, och ökade kommersiella möjligheter. Om Stora Enso beslutar att gå vidare med den nu studerade konverteringen av pappersanläggningen i Langerbrugge i Belgien till produktion av wellpappråvara, kommer ytterligare synergieffekter att vara möjliga. Under 2024 kan Stora Enso även betala en kontant tilläggsköpeskilling på max. 45 miljoner euro, under förbehåll att De Jong Packaging uppnår vissa satta resultatmål.\n\n\n\nDe Jong Packaging Groups omsättning för helåret 2022 beräknas till cirka en miljard euro. Förvärvet väntas påverka EPS-värdet positivt från det första året. Förvärvet finansieras med befintlig likviditet och bilaterala låneavtal. Stora Ensos kvot nettoskuld/operativt EBITDA kommer att öka med 0,4 till 1,4. Affären beräknas slutföras i början av 2023, med förbehåll för myndighetsgodkännande. Stora Ensos prognos för det operativa rörelseresultatet helåret 2022 förblir oförändrad.\n\n\n\n– I linje med vår strategi investerar vi i att växa vår marknadsandel inom förnybara och cirkulära förpackningslösningar. De Jong Packaging Group har en stark position inom sektorn för wellförpackningar och en imponerande kundbas. Att förvärva deras verksamhet är ett led i vår strategiska riktning att avancera inom förnybara förpackningslösningar i Europa, säger Annica Bresky, VD och koncernchef på Stora Enso.\n\n\n\n– Vi är verkligen glada över det här förvärvet. Med vårt gemensamma fokus på snabb anpassningsförmåga och kundvärde, och med utomordentliga team hos båda företagen, kommer vi att skapa en stark plattform för framtida tillväxt. De Jong har påvisad stabil tillväxt inom wellförpackning, vilket i kombination med vår erfarenhet inom innovativ design, digitala lösningar och hållbarhetstjänster, kommer att göra det möjligt för oss att stärka vårt erbjudande, säger David Ekberg, chef för divisionen Packaging Solutions på Stora Enso.\n\n\n\n– Vi är stolta över vad vi har uppnått på De Jong Packaging Group och ser nu fram emot nästa steg på vårt företags resa. Stora Enso är väl positionerade att driva ytterligare tillväxt i linje med vår gemensamma ambition, säger Henk de Jong, ägare av De Jong Packaging Group och Ad Smit, vd på De Jong Packaging Group.\n\n\n\nDe Jong Packaging Group, som grundades 1996, är en av de största producenterna av wellförpackningar i Benelux. Företaget specialiserar sig på tråg och kartonger i wellpapp för främst färska livsmedel, e-handel och industri. De Jong är också aktiva inom wellpappråvaruproduktion genom förvärvet av De Hoop i Nederländerna 2021. De Jong Packaging har 17 anläggningar i Nederländerna, Belgien, Tyskland och Storbritannien. Företaget har cirka 1 300 anställda. För mer information om De Jong Packaging, se dejongverpakking.com\n\nFörvärvet av De Jong Packaging Group har godkänts av Stora Ensos styrelse. Stifel, Allen & Overy, och KPMG agerade som Stora Ensos rådgivare i denna affär.\n\n\n\nInbjudan till presskonferens idag kl. 11.00\n\nStora Ensos VD och koncernchef Annica Bresky och CFO Seppo Parvi kommer att presentera förvärvet idag kl. 11.00 svensk tid (12.00 EEST) via en webbsänd telefonkonferens. Presentationen kommer att hållas på engelska. Det kommer att finnas möjlighet att ställa frågor efter presentationen.\n\n\n\nLänk till webbsändningen:\n\ntv.streamfabriken.com/stora-enso- press conference-2022\n\nUppringningsnummer för deltagare som önskar ställa frågor:\n\nSverige: +46 8 5051 6386\n\nFinland: +358 9 85 677 829\n\nPIN-kod för deltagare: 4970371#\n\n\n\nFör ytterligare information, kontakta:\n\nCarl Norell\n\nPresschef\n\nTel. +46 72 241 0349\n\n\n\nFrågor från investerare:\n\nAnna-Lena Åström\n\nSVP Investor Relations\n\ntel. +46 70 210 7691\n\nStora Enso är en ledande global leverantör av förnybara lösningar inom förpackningar, biomaterial, träprodukter och papper och med detta en del av bioekonomin. Stora Enso är även en av världens största privata skogsägare. Vi är övertygade om att allt som tillverkas av fossilbaserade material i dag kan tillverkas av trä i morgon. Stora Enso har cirka 22 000 anställda och 2021 uppgick omsättningen till 10,2 miljarder euro. Stora Ensos aktier är noterade på Nasdaq Helsinki Oy (STEAV, STERV) och Nasdaq Stockholm AB (STE A, STE R). Dessutom handlas Stora Enso som depåbevis ADR (SEOAY) i USA. storaenso.com/investors\n\nSTORA ENSO OYJ\n\nFör ytterligare information, kontakta:\n\nCarl Norell\n\nPresschef\n\nTel. +46 72 241 0349\n\n\n\nFrågor från investerare:\n\nAnna-Lena Åström\n\nSVP Investor Relations\n\ntel. +46 70 210 7691",
    "Hjälp behövs till riktlinjer för dosering av läkemedel under graviditet": "Forskarna vill nu veta vilken information både sjukvårdspersonal och gravida kvinnor behöver, för att tjänsten ska bli så bra som möjligt. De ber därför både sjukvårdspersonal och allmänhet i flera länder att svara på en anonym enkät (observera att frågorna är på engelska):\n\nEnkät för sjukvårdspersonal och farmaceuter: https://bit.ly/3d87AZe\n\nEnkät för gravida och kvinnor som har varit gravida de senaste tre åren: https://bit.ly/3U2Ym0V\n\n\n\nProjektet MADAM är ett samarbete mellan Medicinskt centrum vid universiteten Radboud och Maastricht i samarbete med Teratologiska informationscentralen (Lareb) i Nederländerna. Mer information om projektet – som finansieras av Bill & Melinda Gates Foundation – finns inne i själva enkäten.\n\n\n\nAnsvariga för MADAM, tackar för hjälpen på förhand!",
    "”SD ett av Europas starkaste radikala högerpartier”": "BRYSSEL. Står sig prognosen för Sverigedemokraterna är partiet i nivå med vad systerpartier i Norden som bäst presterat vid val.\n\n– SD är nu ett av de mest framgångsrika partierna i Europa i sin kategori, säger Andreas Johansson Heinö, statsvetare och förläggare på Timbro.",
    "CPJ: Nederländska säkerhetstjänsten ska ha övervakat gräv-journalist i decennier": "Stella Braam.\n\nFOTO: CPJ\n\nCPJ: Nederländska säkerhetstjänsten ska ha övervakat gräv-journalist i decennier\n\nStella Bramm, undersökande journalist på The Investigative Desk, har avslöjat för Committe to protect journalists (CPJ) att säkerhetstjänsten har övervakat henne från 1986 till 2017.\n\nCommittee to protect journalists (CPJ) har tagit del av nyhetsrapportering där Stella Braam berättar om övervakningen och även kommunicerat med henne via mejl.\n\nI ett pressmeddelande skriver CPJ att Nederländernas allmänna underrättelse- och säkerhetstjänst (AVID) måste undersöka saken och förstöra all data som kan ha samlats in under övervakningen.\n\n”I juni gav säkerhetstjänsten sitt okej till Braams förfrågan om att ta del av sin egen personakt och gav henne 300 sidor dokument, mestadels redigerade, som handlade om övervakning”, skriver CPJ.\n\nStella Braam har nu sagt upp sig från sin tjänst på The Investigative Desk av hänsyn till källor som kan ha röjts till följd av övervakningen.\n\nUnder åren som hon övervakades ska hon bland annat ha jobbat med att rapportera om turkiska nationalistgrupper som verkat i Nederländerna.\n\nAVIDs kommunikationschef Inge Oevering bekräftar till CPJ att Stella Braams namn har dykt upp i anslutning till övervakning gällande vissa nationalistiska grupper, men menar att man inte kan tolka det som att AVID har övervakat henne. Å andra sidan skulle de aldrig kunna bekräfta om de hade övervakat henne eller inte, fortsätter Oevering.",
    "Interrail del 2": "Interrail del 2\n\nHär kan ni läsa del 1 av min lilla resedagbok.\n\nDel 2 börjar på dag 7 i Amsterdam, Nederländerna. Jag bestämde mej för att hyra en cykel i några dagar och cyklade sedan 45 kilometer till västkusten, var jag hade bokat två nätter på ett beach hostel som heter The Flying Pig. Det var exakt så bra som jag läst om att det skulle vara.\n\nPå detta hostel sov jag i ett rum med 11 andra. Kände mej ändå trygg och sov båda nätterna helt ostört, men jag vaknar också väääldigt sällan av ljud då jag väl somnat. Hängde bl.a. med italienska Riccardo, som jobbade på hostellet.\n\nDag 8 strosade jag omkring i butiker och på stranden som låg ett par kvarter från hostellet. Byn hette Noordwijk och var väl lite som Nederländernas motsvarighet till Finlands Kalajoki, eller nåt. Allt stod på Nederländska och ca ingen pratade engelska. Tar det framom turistorter alla gånger.\n\nStranden var fylld av hundar som sprang fritt och levde lajf och jag var nöjd. Nöjd att bara sitta och vila mina ben och min röv som tagit mej 45 kilometer på en mommocykel dagen innan. Nöjd med att titta på alla lyckliga hundar och på surfande typer. På kvällen träffade jag Kim från Tyskland. Hängde med henne hela kvällen och hade en liten fotosession då solen gick ner:\n\nDag 9 var en dag full av floppar. Dels för att jag hade gått och skaffat alldeles för högt självförtroende då det kommer till cyklandet. Hybrisen gjorde att jag tänkte att jag kunde ta en liten 30 kilometers cykeltur i ett HUJ fram och tillbaka från Noordwijk till Zandvoort. Spoiler: det gick inte i ett huj. Cyklade med en man som hade cyklat från Österrike till Nederländerna under ett par veckors tid, så han svävade praktiskt taget fram på hans cykel som var SNÄPPET proffsigare än min klumpiga och tunga cykel.\n\nDär stod jag, ovetande om hurdant kaos som väntade. Min \"lilla cykeltur\" tog en halv timme längre än väntat och efter det var planen att cykla ytterligare 15 km till en tågstation för att ta tåget till Amsterdam, lämna tillbaka min cykel och sedan ta tåget till Paris. Det blev mycket spring med tung packning, stress-cykling till fel destination, två missade tåg till Amsterdam och gråtkalas i tåget då jag insåg att jag antagligen kommer att missa mitt Paris-tåg. Fortsatte ändå kämpa och då jag kom fram till centralstationen i Amsterdam, hade jag 45 minuter på mej att cykla till andra sidan stan, returnera cykeln och sedan ta spårvagn tillbaka till centralstationen. Det var det enda Paris-tåget som gick under hela dagen, jag hade betalat extra (utöver min interrail-biljett) för denna biljett, hade boende bokat för Paris, PLUS att Axel var påväg dit för att joina min resa. Så det var verkligen inte ett tåg jag ville missa. Och det gjorde jag inte heller. Svettig som fan hann jag just och just och sen satt jag och bara pustade ut under hela tre timmars tågresan. Enda bilden jag har är den här som jag knäppte då vi stannade i Bryssel:\n\nSent på kvällen kom Axel till vår Airbnb-lägenhet i Paris och det var så otroligt skönt att efter 9 dagars solo-resande och en kaotisk dag som denna, hålla om den tryggaste personen som finns. Ångrar inte att jag resten ensam halva resan, men tror faktiskt 9 dagar var just passligt för mej. Det var verkligen superkul att hänga med så många olika människor varje dag, men mitt sociala batteri hade nog inte klarat av den grejen så himla många dagar till.\n\nSka trycka in resten av resan i ett tredje rese-inlägg, tills dess får ni några sneak peeks från Paris:",
    "Analyst Group kommenterar Mavens senaste händelser": "Maven Wireless har på det senaste kommunicerat fem nya orders, i Polen, Nederländerna, Turkiet, Filipinerna och Österrike, motsvarande ett totalt ordervärde om ca 46 MSEK. Genom Mavens senaste orders har bolaget redan uppnått rekordnivåer avseende både försäljning och orderingång, där ackumulerad orderingång uppgår till totalt 149 MSEK endast under år 2022.\n\n”Under Q2-22 levererade Maven en substantiell tillväxt och av allt att döma fortsätter bolaget att uppvisa ett starkt momentum. Givet att orderingången fortsätter att öka, samt att bolaget kan upprätthålla den starka leveransförmågan vi fick se under föregående kvartal, anser vi att Maven har goda möjligheter att uppnå vår omsättningsprognos om 133 MSEK för helåret 2022”, säger ansvarig analytiker på Analyst Group.\n\nUnder slutspurten av det tredje kvartalet år 2022 har Maven erhållit en första order från en kund i Polen avseende inomhustäckning för det polska nationalmuseet, vilken stödjer alla landets mobiloperatörer. Vidare har bolaget erhållit en order från VodafoneZiggo som kommer använda Mavens DAS-system för mobiltäckning i Westfield Mall i Nederländerna, och en order från Istanbul Metro för att leverera både DAS-produkter för blåljusradiotäckning och tunnelbanetäckning. Dessutom har bolaget erhållit uppföljningsorders från en befintlig partner i Filipinerna och Österrikiska Trafikverket ÖBB, inom befintligt ramavtal.\n\n”Maven fortsätter bevisa att bolaget har den bästa produkten på marknaden, både avseende bandbredd och energiförbrukning. I nuvarande ekonomiska situation med en rådande energikris i Europa ser vi det som extra fördelaktigt att Mavens erbjudande innebär 67 % mindre energiförbrukning än konkurrerande lösningar, vilket antas vara en av flera bidragande faktorer till att Maven fortsätter att expandera på både nya- och befintliga marknader. I ljuset av flera framgångsrika affärer ser vi uppföljningsordern inom befintligt ramavtal med österrikiska Trafikverket ÖBB som särskilt intressant. Ordern uppgår till ett värde om ca 33 MSEK, där vi hade estimerat att Maven skulle leverera produkter för totalt 30 MSEK under år 2022 och 2023, något som bolaget ser ut att överträffa, givet att Maven kan leverera enligt utsatt tid”, säger ansvarig analytiker på Analyst Group.\n\nHur Analyst Group ser på Maven som en investering\n\nMed Q2-rapporten presenterad står det klart att Maven Wireless AB avslutar det första halvåret starkt med rapporterade intäkter i det andra kvartalet år 2022 om 22 MSEK, i kombination med en orderbok om ca 90 MSEK, vilket Bolaget förväntas fortsätta leverera på. Analyst Group estimerar att Maven kommer att materialisera nuvarande orderbok, samt fortsätta att skala upp försäljningen, för att tills år 2023 nå intäkter om ca 251 MSEK. Givet en diskonteringsränta om 12 % och en målmultipel om EV/S 4x på 2023 års försäljning, ger det ett motiverat nuvärde om 15,9 kr per aktie i ett Base scenario.",
    "Med ny majoritetsägare i ryggen ska snabbväxaren nå ut i världen: ”Haft en stark organisk utveckling”": "Under your skin grundades av Christina och Lovisa Hahn 2016. Bolaget säljer vegansk hår- och hudvårdsprodukter. Produktionen sker i Sverige och ägarna är noga med att inga tveksamma kemikalier används i produktionen, bara naturliga ingredienser.\n\nPandemin fick Under your skin att ställa om och börja sälja direkt till konsument. Mellan 2020 och 2021 ökade försäljningen med 300 procent till en omsättning på 15,2 miljoner kronor. Försäljningen sker främst i den egna e-handeln.\n\nUnder 2022 har bolaget som mål att nå en omsättning på 45 miljoner kronor. Ägare i dag är Christina och Lovisa Hahn samt Fedja Porobic.\n\nNu kliver Joel Citrons amerikanska holdingbolag Tenth Avenue Holdings in som majoritetatsägare genom en investering på 75 miljoner kronor.\n\nJoel Citron är bland annat styrelseordförande i livs shopping-bolaget Bambuser.\n\nLÄS OCKSÅ: Hon vände sina egna besvär till en affärsidé – nu expanderar snabbväxaren Under Your Skin i Europa\n\nJoel Citron är ny majoritetsägare i Under your skin genom sitt holdingbolag Tenth Avenue Holdings. Foto : Pressbild\n\nMed en ny ägare i ryggen ska Under your skin expandera.\n\n– Jag imponeras av grundarduons starka passion, dynamik och den tillväxtresa Under Your Skin gjort hittills. Vi har en gemensam vision om att bygga bolaget långsiktigt, växa tillsammans, göra gott för världen och samtidigt upprätthålla en inkluderande kultur, säger Joel Citron i en kommentar.\n\nUnder det fjärde kvartalet tar bolaget klivet in i Nederländerna, Polen och Rumänen. Våren 2023 lanseras varumärket i USA.\n\n– Vårt bolag har haft en stark organisk tillväxt och kommer i och med detta kunna ta steget ut i världen. Vi ser fram emot att bli en del av Tenth Avenue Holdings portfolio och att kunna erbjuda våra produkter till ännu fler människor som är i behov av rena och kemikaliefria hudprodukter, säger vd Lovisa Hahn i en kommentar.\n\nHon fortsätter i sin roll även efter ägarförändringen. Det gör också Christina Hahn, ansvarig för produktutveckling, och Fedja Porobic, head of growth.",
    "Trippeltipset 25/9-22": "Trippeltipset 25/9-22\n\nNations League i fokus på trippeln!\n\nDet är avgörande matcher på g i Nations League-fotbollen. Flera trevliga bataljer hittas under söndagen då bland annat Nederländerna – Belgien och Danmark – Frankrike slåss om poäng. Även i Österrike är det spännande fotboll som ska spelas. Kroatien vinner sin League A-grupp vid seger i Wien något som jag tror de lyckas med. Häng på!\n\nSpelstopp trippel: 20:44\n\nRygga min trippel här (förskriven kupong)\n\n⚽️ Danmark – Frankrike: Bortaseger @ 2,13\n\nEfter 1-2 i Zagreb är det inte längre Danmark som sitter i förarsätet av grupp 1 (League A). Hjulmands herrskap fick nämligen se just Kroatien kliva förbi och därmed måste de rödvita skandinaverna lita på resultatet i Österrike samtidigt som poäng måste nypas mot Frankrike för att ens ge sig själva en chans.\n\nFrankrike på Parken känns på förhand hyfsat hopplöst. Didier Deschamps och hans mannar rullade stundtals ut Österrike helt och hållet hemma på Stade de France. Mbappé och Giroud var förgrundsfigurerna framåt men Les Bleus sitter inne på ett ruggigt lag även utan Benzema (skadad) då herrar som Pavard, Nkunku, Dembélé med flera fanns på bänken.\n\nVisst finns det mycket att gilla med detta danska gäng blir detta en för svår uppgift. Frankrike riskerar fortsatt att trilla ur A-gruppen och det finns inte på kartan att nationen vill riskera det. Raka tvåan till över 2,10 i odds behöver vi därför inte fundera speciellt mycket mer kring.\n\nSpel: Bortaseger @ 2,13\n\nTävling: Nations League\n\nPlats: Parken\n\nTid: 20:45\n\nTV: TV6, Viaplay\n\n⚽️ Nederländerna – Belgien: Över 2,5 mål @ 1,73\n\nBenelux-derby i Amsterdam. Nederländerna sitter i ett väldigt bra läge att vinna grupp 4 (League A) efter att Oranje besegrat Polen på bortaplan i veckan med 2-0. Bergwijn och Gakpo visade vägen med sina mål och bakåt finns en stabilitet med Van Dijk som “pappa” i mittlåset. Nu väntar Belgien i en helt avgörande kamp men det är en bortanation som måste ösa på framåt och vinna med minst tre bollar för att ge sig chansen att ta över förstaplatsen. Nations League avgörs nämligen genom inbördes möten och holländarna vann klart i vändande möte med 4-1 samtidigt som man har tre poäng till godo.\n\nMed tanke på rådande omständigheter kommer vi få se ett furiöst Belgien. Martinéz mannar måste framåt till varje pris vilket givetvis öppnar upp det bakåt. De Bruyne, Gündogan med flera i den belgiska dressen vet vart målet finns men defensivt är inte besökarna lika tunga och att vi får se åtminstone en pyts från Nederländerna är högst troligt.\n\nÖver de hittills fem spelade matcherna i tävlingen har hemmanationen löst 2,5-linan fyra gånger. Belgien tre. Det är som upplagt för många mål i huvudstaden och då är jag inte sen att nypa det förträffliga överspelet.\n\nSpel: Över 2,5 mål @ 1,73\n\nTävling: Nations League\n\nPlats: Amsterdam Arena\n\nTid: 20:45\n\nTV: Viasat Sport Extra, Viaplay\n\n⚽️ Österrike – Kroatien: Bortaseger @ 2,49\n\nI fjol slogs Kroatien mot Sverige om att rädda sig kvar i A-divisionen. Då ramla blågult ur. I år är kroaterna på väg att vinna sin oerhört tuffa grupp och det är ett ruggigt styrkebesked såklart. Balkan-gänget har ett något ålderstiget lag men vad gör det när Modric fortsätter leverera på skyhög nivå. Kramaric, Perisic likaså\n\nNu väntar Österrike i den sista matchen. Alpnationen chockade kroaterna i vändande strid då en 3-0-skalp bärgades. Så blir det inte nu. Rangnick har inte hunnit sätta sin spelidé och österrikarna är farligt nära att få ge vika i denna tuffa omgivning. Ska värdarna lösa spel i League A till kommande säsong är det bara seger som räknas. Något jag inte tror nationen mäktar med. För tillfället mår kroaterna mycket bättre, spelar en snabbare mer konstruktiv fotboll och trots bortaplan tänker jag mig att besökarna ska föra matchen och ta den i mål via en mindre seger.\n\nTvåan nära 2,50 i odds är spikad och klar.\n\nSpel: Bortaseger @ 2,49\n\nTävling: Nations League\n\nPlats: Ernst-Happel-Stadion\n\nTid: 20:45\n\nTV: Viasat Sport Fotboll, Viaplay\n\nTrippeln\n\nDanmark – Frankrike: Bortaseger @ 2,13\n\nNederländerna – Belgien: Över 2,5 mål @ 1,73\n\nÖsterrike – Kroatien: Bortaseger @ 2,49\n\nTotalt odds: 9,18\n\nRygga min trippel här (förskriven kupong)\n\n/Trippel-Magikern\n\nNotera att de odds som anges i speltipsen är de odds som gäller när texten skrivs. Dessa odds kan gå både ner och upp efter att texten har publicerats.\n\nI samarbete med Svenska Spel Sport & Casino AB\n\nSpel för dig över 18 år\n\nSpelar du för mycket?\n\nRing Stödlinjen: 020-819100",
    "Barcelonas mardröm: Fem spelare har drabbats av skador": "Landslagsuppehållet håller på att utveckla sig till en mardröm för Barcelona.\n\nNär Frankrike slog Österrike med 2-0 i torsdags tvingades Jules Koundé utgå med skada och han var tillbaka i staden Barcelona i dag, fredag, och lämnade därmed landslagssamlingen. Enligt Cope kommer han att bli borta i minst två-tre veckor. Därtill fick Ousmane Dembélé en smärre skadekänning i samma match och han saknades på Frankrikes fredagsträning som en försiktighetsåtgärd, rapporterar Le Parisien-journalisten Benjamin Quarez. Enligt Quarez har Ousmane Dembélé en känning i sin ena vad.\n\nOvanpå det fick Ronald Araujo kliva av Uruguays träningslandskamp mot Iran på fredagen och på bilder från mötet ser det ut som att han tar sig för sin ena ljumske. Backen spelade endast fem minuter i den matchen.\n\nANNONS\n\nSom om inte det vore nog var olyckan framme även när Nederländerna vann mot Polen med 2-0 i torsdags där både Frenkie de Jong och Memphis Depay drabbades av skador.\n\nVad gäller de Jong var det första beskedet att det inte var någon större fara. Men det nederländska förbundet meddelar nu att mittfältaren tvingats lämna landslagssamlingen och att det handlar om en skada i ena låret. Även Depay har rest hem till Barcelona med en skada som förbundet kallar för \"upper leg injury\".\n\nExakt hur illa ställt det är med de fem spelarna är ännu inte klarlagt.\n\nBarcelona spelar sin nästa match den 1 oktober och Real Mallorca. Dessutom väntar El Clásico den 16 oktober.",
    "Europatipset 25/9-22": "Europatipset 25/9-22\n\nSöndagens Europatips blandar högt och ganska lågt. Låglandsderbyt mellan Nederländerna och Belgien sätter fart på bongen i Nations League innan vi via den spanska Segundan letar oss ner till den svenska Ettan. Mycket välkomna!\n\nSpela gärna Europatipset tillsammans med några av våra andelsläggare eller varför inte testa vårt reduceringsverktyg, där du kan reducera upp till 20.000 kr Läs mer om hur Europatipset fungerar\n\nSpelstopp Europatipset: 14:59\n\nMissa inte Uppsnack Europatipset på söndag kl 13.30 på Twitch\n\n1. Nederländerna – Belgien 2\n\nSkadekänningarna stod som spön i backen när Nederländerna matchade mot Polen i torsdags. De Jong utgick i paus och är tveksam samtidigt som Depay definitivt är out med en muskelbristning. Två enormt tunga avbräck, men som väl är behöver Van Gaals gäng inte vinna denna fajt för att säkra gruppspegern. Oavgjort räcker för att hålla just ett jagande Belgien bakom sig på poäng. Ett Belgien som kommer till spel med i stort sett samtliga kanoner. Firma De Bruyne/Batshuayi löste segern med varsitt mål och varsin assist mot Wales i veckan. Till hyfsat korrekta streck är det X2 som lockar mest.\n\n2. Danmark – Frankrike X\n\nViktig match på andra sidan sundet. Det andraplacerade Minklandet har chans på gruppseger medan tredjeplacerade Frankrike kan åka ur. Les Bleus har stått för en svag insats i stort och veckans insats hemma mot Österrike gick i samma tecken. Mbappé och Giroud löste fövisso segern till slut, men spelmässigt såg det fortsatt krampaktigt ut. Bättring behövs om fransmännen ska dra längsta baguetten på Parken. Kasper Hjulmands gäng vann det vändande mötet i Paris, är än starkare i egen borg och känslan är att dansken inte alls står utan chans. Detta bör garderas, gärna tvärs över.\n\n3. Wales – Polen X\n\nKontraktet i A-divisionen står på spel för de båda kombattanterna i Draklandet. Efter fyra matcher utan seger för Wales är det endast tre poäng som gäller medan Polen klarar sig med kryss. Med det sagt stod Lewandowskis lag för en slätstruken insats då de fick smaka tulpan hemma mot Nederländerna senast och det gjorde de även i segern i det vändande mötet mot “Bales”, där de med nöd och näppe vände underläge till en sen 2-1-seger. Någon sprakande tillställning väntar inte denna gång heller, men eftersom polackerna alltså inte behöver vinna lockar tvåan minst. Krysset först, ettan sedan.\n\n4. Österrike – Kroatien X\n\nModric schackrutiga sällskap klarade av dansken senast och satte sig därmed i förarsätet inför den avslutande omgången. Slutspelsplatsen säkras definitivt vid seger, men vinner Frankrike kvittar det helt vad kroaterna gör här. Detsamma gäller förstås även för Alpmännen. Österrike, som gjorde en solid insats borta i baguetternas förlovade land, behöver hjälp från Danmark för att klara kontraktet i detta getingbo till grupp. Kroatien ska hållas som det marginellt bättre laget av dessa två men Ernst Happel-Stadion jämnar ut förhållandena för firma Alaba/Arnautovic. Ovisst. Alla tecken.\n\n5. Luxemburg – Litauen 1\n\nLitauen “löste” en poäng hemma mot Färöarna efter att Slivka kvitterat halvdansken Andreassens ledningsmål med litauernas enda skott på mål. En långt ifrån imponerande insats givetvis, och så har det sett ut ett bra tag. Balterna tillhör Europas absolut sämsta nationer och befinner sig på nivån mellan San Marino och just Färöarna. Luxemburg är ett steg upp. Bankirerna har flyttat fram positionerna på senare år och vann med lätthet mötet i Litauen med 2-0. Ettan streckas stenhårt, men mer än ett garderande kryss blir det inte.\n\n6. Andorra – Lettland 1\n\nLettland hade möjlighet att säkra avancemanget senast hemma mot Moldavien. En poäng hade räckt, men en hädisk första halvlek försatte letterna i ett svårt läge och Kazakevičs lag hämtade sig aldrig från 0-2-underläget. Nu räcker det med en poäng här istället, något som känns långt ifrån givet. Andorra bortabesegrade just Liechtenstein med 2-0 tidigare i veckan efter en mycket stabil insats. Detta bådar gott även inför matchen bland de pyreneiska bergstopparna, där Andorra blir klart underskattade trots att gästerna klarar sig bra med ett kryss. Till dessa priser är 1X ett givet val.\n\n7. Azerbajdzjan – Kazakstan 1\n\nKazakstan har något förvånande seglat upp i ohotad topp i C-divisionens tredje grupp. Oavsett utgången i Baku är kazakerna kvalificerade för uppflyttning. Azerbajdzjan slåss i sin tur för att hålla sig före Slovakien i kampen om andraplatsen. För värdnationen är det dock främst viktigt att visa sig från sin bästa sida framför hemmafansen och revanschera sig från förlusten i det vändande mötet. Truppen, till stor del beståendes av lirare från ett välmeriterat Qarabag, besitter på pappret klart högst kvalitéer i denna grupp och ska i grunden vara skickliga nog att lösa biffen. Vänstersidan går tydligt först till fint värde.\n\n8. Las Palmas – Granada 1\n\nGoe Segundan bjuder på trippla tillställningar. Först ut är mötet i Las Palmas. Hemmahörande kanarier har gått obesegrade genom inledningen och faktum är att nollan förblivit intakt i samtliga matcher bortsett en, i 1-1-krysset borta mot serieledande Alavés. Inte särskilt förvånande i sak, truppen är andradivisionens allra bästa beståendes av bland annat geniet Vieira, målmannen Cardona och 18-årige supertalangen Moleiro. Sparkapital finns i form av Vitolo, Andone och Sandro Ramírez. Granada inledde formstarkt men har tappat i takt med att bortamatcherna blivit fler. De senaste två resorna har genererat noll poäng och 0-5 i målskillnad. Här saknas därtill albanske landslagsmannen Myrto Uzuni som gjort sex av lagets nio mål. Ettan är svår att ifrågasätta trots tuffa streck.\n\n9. Albacete – FC Andorra 2\n\nGerard Piqués FC Andorra blir märkbart underskattade. Gästerna är ingen vanlig nykomling, truppen är stark och Barcelonabackens mastodontlön – på dryga halvmiljarden om året – ger hans lag fina ekonomiska förutsättningar. Segrarna mot topplagen Eibar och Granada är fina papper på detta i omedelbar närtid. Nykomlingskollegan Albacete är i sämre slag. Två förluster i följd tar värdarna in i denna kamp och det skulle inte förvåna om sviten blir än sämre. Senast dessa lag mätte svärd i våras vann Andorra med 3-1. Tvåan är ett fint drag.\n\n10. Lugo – Real Oviedo X\n\nVälkomna till Lugo! Den galiciska pärlan i nordvästra Spanien som, omgiven av sin världsunika romerska mur, blickar ner över den badvänliga floden Miño. Stadens lag har inlett säsongen relativt piggt, mycket tack vare anfallsstjärnan Christopher Ramos de la Flors flygande start med fyra kassar på sex spelade matcher. Efter betydande meningsskiljaktigheter med rättskiparen mot Villarreal II fattas han dock för värdarna i mötet mot Oviedo, vilket ihop med gästernas torftiga anfallsspel borgar för en målfattig ställning. Trots namnstark spets i form av Borja Bastón har de tillresta bara gjort tre mål. Spännande spikkryss.\n\n11. Stockholm Internazionale – Umeå 1\n\nStockholm Internazionale har gjort en medioker sensommar, men det ska kunna bli ändring på den saken i och med hemmafajten mot Umeå. På hemmaplan är stockholmarna att räkna med, båda topplagen Sandviken och Gefle har kammat noll här, och därtill är hängbjörkarna från norr urusla på bortaplast. På de sex senaste resorna har det bara blivit en triumf. Ettan streckas något högt men längre än krysset går vi inte i jakten på rensning.\n\n12. Gefle – Karlstad 2\n\nGefle närmar sig Superettan. Oremos gamla hjältar visar fin form och målkungen Leo Englund likaså. Denna match ser med det sagt ut att bli enormt snedstreckad. Gästerna från Karlstad har bara förlorat två av sina åtta senaste fajter på resande fot, där tunga skalper tagits mot bland annat dåvarande serieledaren Sandviken. Anfallsstjärnorna Beqiri och Johanesson låg bakom tre kassar då och duon kommer ställa till med problem även för Gefle. Till dessa priser är det inget snack. Helgardera och jobba bortaskräll!\n\n13. Ljungskile – Falkenberg 2\n\nLjungskile till sist. Det börjar dra ihop sig även i Söderettan och för stadens lag gäller det att börja stapla segrar på hög om inte de sista matcherna ska sakna betydelse. En marig uppgift sett till formen, med blott en seger på de senaste fem i alla turneringar, samt motståndet i detta västkustska derby. Falkenbergarna springer fram likt furier och ödelägger det mesta i sin väg. 17 raka kamper utan nederlag, på vilka hela tio nollor hållits, är gällande facit och klappar man inte ihop fullständigt ligger en återkomst till Superettan ihop med GAIS mycket nära. Klar fördel Falkarna – tvåan spikas.\n\nStugans superspik!\n\n⚽️ Falkenberg\n\nFalkenberg har knappt förlorat ett enda poäng under sommaren och mot ett formsvagt Ljungskile går segertåget vidare. Tvåa!\n\nStugans kupongrensare!\n\n💣 Andorra\n\nLettland är ingen favorit att hålla i handen på bortamark. Speciellt inte till rådande streck. Andorra gjorde processen kort borta mot Liechtenstein och måste testas tidigt – precis som klubblaget från samma land.\n\nI samarbete med Svenska Spel Sport & Casino AB\n\nSpel för dig över 18 år\n\nSpelar du för mycket?\n\nRing Stödlinjen: 020-819100",
    "När något kärt går i graven": "Foto: Johan Stillman\n\nFoto: Johan Stillman\n\n\n\nIngen hade någonsin sett något liknande i Stockholms skärgård den där dagen i juli 2008. Moln. Giraffer. Och pingviner med kärleksbrev. Allt fanns målat på den himmelsblå färjan Galaxy som sattes i trafik mellan Åbo, Mariehamn/Långnäs och Stockholm. Och oavsett om det är arkitektur som är flytande eller som står på land så skapar det som sticker ut ofta heta känslor, så även Galaxys skrovmålning.\n\nMen nu behöver ingen ondgöra sig mer. Kvällen den 11 september 2022 gjorde Tallink Siljas svenskflaggade färja Galaxy sin sista ankomst med passagerare till Stockholm efter 14 år och tusentals avgångar på Åbolinjen. Fartyget har chartrats ut som boende i Nederländerna på minst sju månader. Därefter är planerna oklara, men risken är att Galaxy aldrig mer återkommer till Stockholm. Totalt är 265 personer varslade om arbetsbrist. En tragedi på så många sätt. Samtidigt som fartyget lämnar Östersjön splittras en stor familj.\n\nEtt fartyg är så mycket mer än en intressant skrovmålning, stål, inredning och maskiner. Det är ett hem, både för passagerare och besättning. Alla som arbetat till sjöss vet vilka speciella band som uppstår mellan dem som arbetar ombord. Och i Galaxys fall är det många som varit ombord länge. Nog fälldes allt en och annan tår på vägen in mot Stockholm den där sista ankomsten allteftersom både rederiets egna och konkurrenternas mötande fartyg hälsade och sa hejdå med långa, sorgsna signaler.\n\n”Kärlek är ett brev skickat tusen gånger över Ålands hav”\n\nJag själv kan bara relatera till det där vemodet som passagerare. Har åkt med ett par sista turer på klassiska färjor som Princess of Scandinavia som gjorde sin sista resa mellan Göteborg och England hösten 2006. Och med Color Lines klassiker Bohus som i augusti 2019 lämnade plats för nya Color Hybrid mellan Strömstad och Sandefjord. En resa jag minns lite extra är på fraktfärjan Stena Scanrail som gjorde resa nummer 25 797 mellan Göteborg och Fredrikshamn den 25 augusti 2015, vilken var den sista avgången för det då 42 år unga fartyget efter 27 år på linjen. Men inte nog med det, det var också den sista resan för befälhavare Lennarth Gustafsson som gick i pension samma dag som fartyget bytte till nya turkiska ägare. Han hade jobbat ombord i 18 år. Redan efter det första året ombord fick han veta att fartyget förmodligen inte skulle bli långvarigt på linjen eftersom Stena Scanrail inte skulle uppfylla kommande säkerhetskrav. Men besättningen utförde stordåd efter stordåd och fartyget blev kvar med sitt karaktäristiska maskindunk som hördes genom hela skärgården.\n\nAlla som arbetat länge på ett fartyg samlar på sig gott om historier. På Stena Scanrail gick exempelvis den om en lastbil med potatis som under en storm slitit sig och trillat i sjön utanför Vinga och den fiskare som senare fick både sill och potatis i sin trål. Eller om den lilla pingvinen på Galaxys skrov som håller i ett kärleksbrev adresserat till Madam Giraffe på Left Side 8, Galaxy, och som några matroser under en liggedag våren 2009 adresserade om till Galaxys brygga och den mycket omtyckta överstyrman Ola Söderberg. Kärlek är ett brev skickat tusen gånger över Ålands hav, minsann.\n\nDenna text publicerades först under vinjetten Akterspegeln i nr 09/2022 av Sjöfartstidningen",
    "F1 på Zandvoort 2022: Toto Wolff med hård kritik inför Nederländerna GP": "Inför F1 på Zandvoort 2022 pratar alla om Oscar Piastri. Talangen som skapat kaos i F1 efter sitt tweet. Nu får han skarp kritik av Toto Wolff\n\n– Jag tycker att vissa barn borde vara försiktiga med hur de twittrar om internationella organisationer.\n\nHård kritik inför F1 på Zandvoort 2022 (TT)\n\nToto Wolff är stallchef för Mercedes och har tidigare agerat som manager i Formel 1. Han har lång erfarenhet av sporten och är en av dem som reagerat på det som hände bara någon timme efter det att Alpine presenterat honom som förare 2023.\n\nDå Oscar Piastri la ut en mycket kritiskt tweet:\n\n– Vad jag förstår har Alpine F1 under eftermiddagen, utan min tillåtelse, skickat ut ett pressmeddelande om att jag ska köra för dem nästa år. Det är fel och jag har inte något kontrakt med Alpine för 2023, twittrade Piastri.\n\nHan vill inte köra för Alpine, där han varit juniorförare i flera år. Han vill köra för McLaren. Därför tvistas det nu om vilket team han kommer att köra för nästa år. Det som de oberoende domarna bestämmer sig för kommer att få stora konsekvenser för F1.\n\nToto Wolff är väldigt kritisk till hela situationen.\n\n– Jag anser att det är viktigt att respektera de juniorprogram som finns, citeras Wolff av motorsporttotal.\n\nDärefter kritiserar han Piastris sätt att uttrycka sig på Twitter. Oscar Piastri har ännu aldrig tävlat i Formel 1, han vann F2 förra året och har i år varit reservförare hos Alpine och McLaren. Denna historia lär fortsätta lite till , nu fokuserar vi på F1 på Zandvoort 2022.\n\nFakta och statistik F1 på Zandvoort 2022\n\nBana: Circuit Park Zandvoort\n\nLängd: 4252 m\n\nVarv: 72 (306,144 km\n\nVarvet körs medsols.\n\nKurvor: Vänster: 4. Höger: 10.\n\nDäckval och tider:\n\nDebut: 1952. Alberto Ascari, Ferrari vann från pole position.\n\nVinnare från pole position: 13.\n\nVinnare från högsta startplats: Startplats 10:\n\n1985: Niki Lauda, McLaren\n\n1983: René Arnoux, Ferrari\n\nSnabbaste varvet:\n\nAbsolut: 1:11.097 (Lewis Hamilton, Mercedes, 2021)\n\n2021: 1:11.097 (Lewis Hamilton, Mercedes)\n\n1985: 1:16.538 (Alain Prost, McLaren)\n\n1984: 1:19.465 (René Arnoux, Ferrari)\n\n1983: 1:19.863 (René Arnoux, Ferrari)\n\n1982: 1:19.780 (Derek Warwick, Toleman)\n\nMax Verstappen (TT)\n\nResultat Nederländernas GP i F1 2021\n\n1. Max Verstappen, Red Bull\n\n2. Lewis Hamilton, Mercedes\n\n3. Valtteri Bottas, Mercedes\n\n4. Pierre Gasly, AlphaTauri\n\n5. Charles Leclerc, Ferrari\n\n6. Fernando Alonso, Alpine\n\n7. Carlos Sainz, Ferrari\n\n8. Sergio Perez, Red Bull\n\nFem senaste vinnarna:\n\n2021: Max Verstappen, Red Bull\n\n1985: Niki Lauda, McLaren\n\n1984: Alain Prost, McLaren\n\n1983: René Arnoux, Ferrari\n\n1982: Didier Pironi, Ferrari\n\nFlest vinster:\n\nJim Clark (4)\n\nNiki Lauda (3)\n\nJackie Stewart (3)\n\nAlberto Ascari (2)\n\nJack Brabham (2)\n\nJames Hunt (2)\n\nAlain Prost (2)\n\nKvalet till Nederländeras GP 2021\n\n1. Max Verstappen, Red Bull\n\n2. Lewis Hamilton, Mercedes\n\n3. Valtteri Bottas, Mercedes\n\n4. Pierre Gasly, AlphaTauri\n\n5. Charles Leclerc, Ferrari\n\n6. Carlos Sainz, Ferrari\n\n7. Antonio Giovinazzi, Alfa Romeo\n\n8. Esteban Ocon, Alpine\n\nSnabbaste kvalvarvet\n\nAbsolut: 1:8.885 (Max Verstappen, Red Bull, 2021)\n\n2021: 1:8.885 (Max Verstappen, Red Bull)\n\n1985: 1:11.074 (Nelson Piquet, Brabham)\n\n1984: 1:13.567 (Alain Prost, McLaren)\n\n1983: 1:15.630 (Nelson Piquet, Brabham)\n\n1982: 1:14.233 (René Arnoux, Renault)\n\nFlest pole position:\n\nRené Arnoux (3)\n\nAlberto Ascari (2)\n\nAlain Prost (2)\n\nNiki Lauda (2)\n\nNelson Piquet (2)\n\nJochen Rindt (2)\n\nMario Andretti (2)\n\nGraham Hill (2)\n\nSnabba nyheter inför F1 på Zandvoort 2022\n\nUnder fredagens första träning testar F1 att ha en av DRS-zonerna i de bankade kurvorna, kurva 13 och 14. Målsättningen är att skapa fler omkörningsmöjligheter. I fjol var Nederländernas GP en ganska händelsefattig tillställning på Zandvoort.\n\n– Vi lämnar det öppet och låter stallen testa, i simulatorn och kommer att fråga teamen efter den första träningen, säger F1:s tekniske direktör Nikolas Tombazis till Viaplay.\n\nFerrari vill avsluta samarbetet med Mick Schumacher och det pågår just nu en konflikt mellan McLaren och Alpine om talangen Oscar Piastri. Det är mycket som pågår kring F1 just nu.\n\nVill du ha mer snack kan du alltid lyssna på vår F1-podd, Plattan i Mattan, där snackar vi ner Belgien GP och upp F1 på Zandvoort 2022. Vi pratar om Ferraris misstag, Alonsos radiomeddelande och mycket, mycket mer.",
    "Stormöte - fördel England mot Italien": "Endast fyra matcher från Nations League finns med på fredagens Topptips som dessutom bjuder på en vänskapslandskamp mellan Marocko och Chile. Andradivisioner från Nederländerna och Spanien tar oss sedan hela vägen in i mål. Stornationer som Italien, England och Tyskland förgyller kvällen och det gör även åtta gröna bockar.\n\nHöjdaren! - 1. Italien - England\n\nEngland är starkast i Milano\n\nDet är verkligen allt eller inget som gäller för Italien. De missade VM i Ryssland, kom tillbaka starkt och vann EM förra sommaren bara för att missa VM i Qatar också. Gli Azzurri slutade bara tvåa i sin kvalgrupp bakom Schweiz och åkte på en chockförlust mot Nordmakedonien i playoffet mot VM. Frågan är hur Mancini tillåts sitta kvar efter det gigantiska misslyckandet.\n\nTill denna samling har Italien, som ligger näst sist i Nations League-gruppen med fem inspelade poäng, ett tunt mittfält. Verratti, Pellegrini och Locatelli stannar nämligen alla hemma. Jorginho, Barella och Tonali bör då få chansen centralt och det är en intressant trio. På topp är strålkastarna på Ciro Immobile. Han känns dock ganska ensam i offensiven när Belotti, Insigne, Bernardeschi, Chiesa och Berardi saknas.\n\nEngland har stått för ett uselt gruppspel så långt och ligger sist med två pinnar på fyra matcher. Märkligt nog har dessa poäng kommit mot Italien och Tyskland medan två raka förluster mot Ungern finns noterade där 0-4 hemma var ett haveri utan dess like. Nu gäller det för Southgates gäng att växla upp för VM ligger bara två månader bort och där går de vitklädda in som en av favoriterna. Truppen han har tagit ut håller också hög kvalité.\n\nJohn Stones är avstängd, men det finns skickliga ersättare som Dier och Tomori i truppen. Frågan är om Southgate fortsätter visa förtroende för Harry Maguire som knappt fått spela under hösten. På mittfältet är Phillips skadad och givna Rice bör därför få sällskap av Jordan Henderson, även om Jude Bellingham tagit stora kliv det senaste året. I offensiven ser Lejonen sylvassa ut med Harry Kane som given spjutspets och med spelare som Sterling, Saka, Grealish och Foden som alternativ på kanterna.\n\nJag håller Englands trupp snäppet högre än Italiens dito och dessutom har engelsmännen fortfarande revansch att utkräva efter förlusten på straffar i finalen av EM. Då Italien främst bygger om sitt landslag inför framtiden medan England vill vara bra här och nu inför VM känns det också som att gästerna tar denna tillställning på större allvar. Spelarna vill garanterat visa Southgate att de ska ha en biljett till Qatar. Jag spikade tvåan på Europatipset, men här garderar jag ändå med krysset på det stora systemet då det finns flera fina spikförslag.\n\nMissar matchen\n\nJohn Stones, England (avstängd)\n\nSpiken! - 2. Tyskland - Ungern\n\nTyskland tar över förstaplatsen\n\nUngern hamnade, precis som i EM, i en mardrömsgrupp i Nations League där England, Italien och Tyskland står för motståndet. Sensationellt nog leder Ungern gruppen efter fyra omgångar efter dubbla segrar mot England. Szalai får här klara sig utan sin vapenbroder Sallai, men offensivt ser ungrarna spännande ut ändå. Förutom nyss nämnda Basel-spelare finns här Dominik Szoboszlai.\n\nSupertalangen, som till vardags spelar sin fotboll i RB Leipzig, har gjort sex mål på sina 24 landskamper och är ett stort hot på fasta situationer med sin fina högerfot. Det är inte den enda Red Bull-konnässören i landslaget. Mittbacken Willi Orbán och målvakten Péter Gulásci spelar också i den klubben och är viktiga pjäser i detta Ungern. Nu kommer de dock få bekänna färg ordentligt.\n\nTyskland har fått ordning på sitt landslag efter att Hansi Flick efterträdde Joachim Löw och kommer närmast från en 5-2-kross mot Italien hemma i Mönchengladbach. En match där det faktiskt stod 5-0 efter 70 minuter. Werner, Müller och Sané hade stor show då och den trion finns med igen. Det gör även Gnabry, Havertz och Musiala. Spelare som Ungern får väldigt svårt att stå emot.\n\nKimmich och Gündogan startade på det centrala mittfältet då och det lär bli samma duo igen då Goretzka, som hade varit ett alternativ, nyss kommit tillbaka från skada och inte är uttagen. Bakåt är Rüdiger och Süle en högkapabel mittbacksduo. Manuel Neuer finns inte med i truppen denna samling, men Ter Stegen och Trapp är två keepers på den yppersta världseliten så där finns ingen svaghet.\n\nNär dessa nationer möttes i Budapest slutade en ganska jämn match 1-1. Oavgjort blev det också när de stötte på varandra i EM förra sommaren. Tyskland är därmed förvarnade och nu tror jag att de visar vilka som bestämmer redan från första minut. Jag förväntar mig dominans från start till mål vilket leder till att tyskarna vinner matchen och tar över förstaplatsen i Nations League-gruppen.",
    "Truppen till EM-kval i oktober": "I början av oktober spelar F18-landslaget EM-kval 1 i Grekland, med matcher mot Turkiet, Grekland och Nederländerna. Sverige inleder mot Turkiet den 4 oktober och förbundskapten Caroline Sjöblom har nu presenterat truppen för kvalspelet.\n\nBilden: Lisa Björk är en av de uttagna spelarna i truppen.\n\nEM-kval 1 är första steget i kvalspelet till F19-EM nästa år. Sverige spelar i liga A där de tre bästa lagen i gruppen stannar kvar i liga A inför EM-kval 2 nästa vår, där lagen slåss om att kvalificera sig till mästerskapet.\n\nFörbundskapten Caroline Sjöblom har nu presenterat den trupp som representerar Sverige vid matcherna i Grekland.\n\nTabell och resultat\n\nLandslagsledningen:"
}