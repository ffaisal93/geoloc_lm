{
    "Kunder får inte ut besparingar – Libanon drabbat av rånvåg": "Kunder får inte ut besparingar – Libanon drabbat av rånvåg\n\nPublicerad: 17 september\n\nLibanons djupa ekonomiska kris har utlöst en våg av bankrån när människor försöker få ut sina egna pengar.\n\nI veckan blev Sali Hafiz hyllad som hjälte när hon ”rånade” en bank i Beirut för att få loss pengar till sin systers cancerbehandling.\n\n– Jag har inget att förlora, säger hon enligt CNN.\n\nFör att undvika en total kollaps har flera banker i Libanon infört ett förbud mot att ta ut mer än motsvarande 3 600 kronor i månaden – vilket har fått invånarna att ta till desperata metoder.\n\nDe senaste månaderna har det kommit flera rapporter från landet om människor som rånar banker för att få ut sina egna besparingar.\n\nI mitten av augusti skrev Aftonbladet om Bassam-al-Sheikh Hussein som gick in på en bank i Beirut, avfyrade tre varningsskott och tog åtta kunder och anställda som gisslan. Detta för att han ville ha tillgång till sina sparpengar för att betala sin pappas sjukhusräkningar.\n\nHussein greps men släpptes kort därpå.\n\nSedan dess har flera libaneser gjort liknande försök.\n\nhelskärm Libanons djupa ekonomiska kris har utlöst en våg av bankrån.\n\nhelskärm Sali Hafiz tog folk gisslan på en bank i Beirut med hjälp av en leksakspistol.\n\nPå onsdagen tog Sali Hafiz gisslan på en bank i Beirut med hjälp av en leksakspistol i ett försök att ta ut sin cancersjuka systers besparingar, enligt Washington Post och andra internationella medier.\n\n”Jag har inget att förlora”\n\nEnligt tidningen hade hon vädjat till banken i månader om att få ta ut pengarna utan att lyckas.\n\n– Jag har inget att förlora. Jag gör vad som helst. Jag hade kommit till en punkt då jag var beredd att sälja min njure så att min syster skulle kunna få behandling, säger Sali Hafiz enligt CNN.\n\nSå sent som på fredagen kom ännu en rapport om en person som ”rånade” banken i jakt på sina egna pengar.\n\nEn man i staden Ghaziyeh i södra Libanon gick in på en bank med ett pistolliknande föremål och en bensindunk och tvingade till sig motsvarande cirka 200 000 kronor innan han gick därifrån och lämnade över sig själv till polisen.\n\nNu hyllas ”rånarna” som hjältar i Libanon, där många inte har kunnat komma åt sina pengar på flera år.\n\nhelskärm Flera aktivister har försökt att storma banker i Libanon.\n\nDjup kris i landet\n\nRouzbeh Parsi, programchef vid Mellanöstern- och Nordafrikaprogrammet på Utrikespolitiska institutet, förklarar att fenomenet är en reaktion på en djup politisk och ekonomisk kris.\n\n– Den libanesiska valutan har förlorat nästan 90 procent av sitt värde på knappt tre år. Det har i sin tur mycket att göra med den politiska situation de befinner sig i som präglas av korruption och inkompetens.\n\nFörutom de strukturella problemen som har funnits i landet i decennier har läget i omvärlden och en rad ytterligare händelser påverkat Libanon negativt.\n\nhelskärm Rouzbeh Parsi, programchef vid Mellanöstern- och Nordafrikaprogrammet på Utrikespolitiska institutet.\n\n– Dels är det COVID-pandemin. Men de påverkas också av Ukrainakriget, inte minst för att de importerar majoriteten av sitt spannmål. Sedan var det explosionen i Beiruts hamn som orsakade en stor förödelse och förstörde flera spannmålssilon dit all spannmål anländer vid import.\n\nDessutom, påpekar Rouzbeh Parsi, är landets centralbank genomsyrad av korruption. I mars åtalades centralbankschefen Riad Salameh för penningtvätt och korruption. Under sommaren försökte en domare att genomföra en razzia mot centralbanken i ett misslyckat försök att gripa Salameh.\n\n– Samtidigt har utredningar kring korruption och en reell kapitalflykt lamslagit banksektorn och sedan 2019 hindrar många banker sina kunder från att ta ut sina tillgångar. Desperata människor har därför börjat råna banker för att komma åt sina besparingar.",
    "UTRIKES: 86 personer döda i olycka": "En mycket svår båtolycka har inträffat i farvattnen på väg mot Cypern.\n\nMinst 86 personer av båtens upp emot 150 passagerare har förlorat livet rapporterar BBC News.\n\nStor tragedi\n\nBåten lämnade den libanesiska orten Tripoli, nio mil norr om Beirut, i tisdags och var på väg till Cypern som ligger i Europas sydöstra hörn.\n\nMen färden över Medelhavet slutade i en stor tragedi när båten kapsejsade och sjönk.\n\n– Passagerarna var från Libanon, Syrien och Palestina och det handlade även om kvinnor och barn enligt syriska myndigheter, rapporterar BBC.\n\nBara 20 överlevde\n\n20 personer överlevde olyckan och har förts till sjukhus samtidigt som räddningsbåtar söker efter fler offer.\n\nMånga kroppar har transporterats från räddningsteamen till Röda Korset i Libanon som eftersträvar att föra de omkomna till deras anhöriga, uppger nyhetsbyrån Sana.\n\nFlera kroppar är ännu inte identifierade.\n\nOlycksorsaken okänd\n\nDet är fortfarande oklart vad som orsakade olyckan.\n\n– I ett litet mörkt rum i staden Tripoli i Syrien sörjer en familj.\n\n– 35-åriga Mustafa Mesto och hans två söner samt hans dotter omkom samtidigt som hans fru och pappa vårdas på sjukhus i Syrien, rapporterar BBC:s korrespondent.\n\nFlest flyktingar i världen\n\n35-åringen var taxiförare i Libanon och gift med en kurd som flydde Syriens inbördeskrig.\n\nSamtliga offer tros ha varit migranter.\n\nDet finns omkring 1,5 miljoner syriska flyktingar i Libanon som har flest flyktingar per capita i hela världen enligt FN.\n\n80 procent i fattigdom\n\nPandemin och den stora explosionen i Beiruts hamn har lett till en svår ekonomisk kris i Libanon som nu leder till att många försöker lämna landet enligt BBC.\n\n80 procent av Libanons invånare bedöms har svårt att få pengarna att räcka till mat och läkemedel.\n\nFAKTA: Libanon\n\nHuvudstad: Beirut\n\nFolkmängd: 6 miljoner\n\nGrannländer: Israel och Syrien\n\nReligion: Kristendom och islam\n\nSpråk: Franska och arabiska\n\nFoto: Sana\n\nText: Redaktionen",
    "FN: Tusentals riskerar livet för att lämna Libanon": "FN: Tusentals riskerar livet för att lämna Libanon\n\nMinst 3 500 personer har försökt genomföra den riskfyllda båtresan mellan Libanon och Italien bara det senaste året, enligt FN:s flyktingorgan UNHCR. Men siffran kan vara mycket högre än så, skriver Al Jazeera.\n\nI onsdags dog hundra personer när en båt med flyktingar kapsejsade utanför Syrien, i en av de dödligaste olyckorna i östra Medelhavet hittills.\n\nMånga av dem var palestinier som tidigare flytt till Libanon. Tamara Alrifai, talesperson för FN:s hjälporganisation för Palestinaflyktingar, säger att många palestinier beskriver livet i Libanon som ett helvete.\n\n– Situationen har nått en så desperat nivå att de är villiga att riskera sina liv, säger hon.",
    "Svensk läkare misstänks för spioneri – greps i Libanon": "I augusti reste den 53-årige svensk-syriske överläkaren till Syrien via Libanon och där träffade han sina syskon och föräldrar. På vägen tillbaka till Sverige bokade han en returbiljett med SAS som åker direkt från Beirut till Stockholm.\n\nMen han försvann innan han hann kliva på flygplanet. I flera veckor levde hans hustru i ovisshet. Hon trodde att han var kidnappad men till slut fick hon besked att hennes man sitter frihetsberövad hos libanesisk polis – misstänkt för spioneri för Israels räkning.\n\nBlev kontaktad av agent\n\nNu har den lokala tidningen al-Akhbar publicerat delar av det som tidningen uppger vara polisförhör med läkaren. Läkaren påstås ha erkänt att han blivit rekryterad.\n\nHan ska ha blivit kontaktad av en man under förevändningen att denne ville diskutera vattenreningsprojekt. Läkaren uppger, enligt tidningens uppgifter, att han till början inte visste att kontaktmannen i själva verket var en israelisk agent.\n\nMen han anklagas nu för att, efter att han fått det klart för sig, ha försökt rekrytera fler personer att jobba för säkerhetstjänsten.\n\nKontaktpersonen i Sverige ska ha skickat presenter och stora summor pengar till läkarens pappa och bröder i Syrien. Personen uppges också ha förhört sig om detaljerade kartor över vattenledningar och infrastruktur i Syrien.\n\nHar avlyssnats i flera år\n\nLibanesisk säkerhetspolis säger till tidningen att man avlyssnade läkarens svenska mobiltelefon i flera år.\n\nI flera veckor levde läkarens hustru i ovisshet. Hon tog kontakt med den svenska ambassaden i Beirut och med UD i Stockholm. Till slut bekräftade UD att hennes make var gripen i Libanon.\n\nEnligt uppgifter till Expressen ska syrisk underrättelsetjänst ha tipsat den libanesiska polisen om mannen.\n\n– Jag vill inte uttala mig i det här läget. Min man har inte blivit förhörd av en domare och vi har ingen dom än, säger läkarens hustru.\n\nUD:s presstjänst skriver i ett mejl till Expressen: ”UD känner till att en man, svensk medborgare i 50-årsåldern, frihetsberövats i Libanon. Ambassaden i Beirut arbetar med ärendet”.\n\nLÄS MER: Svensk medborgare gripen i Iran för spioneri",
    "Libanon: Anhöriga kämpar för att rädda utredning om hamnexplosion": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Ibrahim såg barn dö bredvid sig: ”Plågar mig”": "Ibrahim såg barn dö bredvid sig: ”Plågar mig”\n\nIbrahim Mansour är en av få som överlevde den förödande båtolyckan utanför Syrien tidigare i veckan. När Al Jazeera pratar med honom vårdas han fortfarande på sjukhus för sina skador. Han berättar att flera personer ringde upp de smugglare som arrangerat resan när de upptäckte att motorn hade slutat fungera. De fick svaret: ”Vi skjuter er om ni kommer tillbaka”.\n\n– Vi ringde också 112 för att få hjälp från libanesiska myndigheter men ingen hjälp kom.\n\nMer än 150 personer på flykt befann sig ombord på båten som var på väg från Libanon till Italien. Hundra av dem dog när båten kantrade utanför den syriska hamnen Tartous, cirka 50 kilometer norr om Tripoli i Libanon.\n\n– Jag försökte hjälpa ett barn och en annan man. Jag försökte hålla dem vid liv, men jag kunde inte. Det plågar mig, speciellt eftersom jag tappade barnet som höll i mig. Han dog, säger Ibrahim Mansour.",
    "Ingen hjälp ges till migrantbåt i nöd på Medelhavet": "Fiskebåten som bar 60 migranter lämnade Libanons kust vid staden Tripoli för tio dagar sedan, men började ta in vatten på väg till Italien.\n\n– De försöker få bort vattnet som läcker in med hjälp av hinkar, det är allt de har, säger brodern till en av migranterna till AP.\n\nTidigare i veckan ska de ha sagt till sina släktingar att de har varit utan vatten, mat och modersmjölksersättning i sju dagar.\n\nSläktingar har förlorat kontakten med båten\n\nMed hjälp av en satellittelefon har de kunnat hålla kontakten med anhöriga och hjälporganisationer, men kontakten bröts under natten till tisdagen.\n\nBåten befinner sig nu i närheten av Malta. Enligt organisationen Alarm Phone, som hjälper till att sammanföra räddningsarbetare med migranter i nöd till havs, har maltesiska myndigheter informerats om båten, men inte gett besked om någon räddningsoperation. Malta har inte heller tillåtit ett kommersiellt lastfartyg att rädda migranterna, enligt organisationen.\n\n– I stället för att koordinera en räddningsoperation har de medvetet lämnat dessa 60 personer i nöd till sjöss i flera dagar, säger Maurice Stierl från Alarm Phone.\n\n– Vi hoppas att rapporter om dödsfall kommer att visa sig vara felaktiga, men vi är extremt oroade över den här gruppen människor, fortsätter han.",
    "Arabiskt regnbågsband lägger ner – hoten blev för mycket": "Det arabiska hbtq-rockbandet Mashrou’ Leila har under sina 14 aktiva år varit ett unikt band i Mellanöstern. Deras låtar berörde kontroversiella ämnen som homofobi, sex, religiös fanatism och jämställdhet mellan män och kvinnor.\n\nBandet bildades av den öppet gay sångaren Hamed Sinno tillsammans med sex andra när de gick på det amerikanska universtitet i Libanon. Deras unika profil i Mellanöstern blev en hitt i många kretsar och konserterna var ofta slutsålda. Men de fick också motta hot och hat från konservativa krafter och religiösa företrädare. 2019 skulle de ha spelat på en festival i Libanon, men den uppträdandet ställdes in ”för att förhindra blodspill”.\n\nUnder sin aktiva tid har de turnerat världen över. Sverige har de besökt och spelat i ett flertal gånger.\n\nMashrou’ Leila har varit en stark röst för hbtq-rättigheter i Mellanöstern, men nu är det alltså slut på eran. I podcasten Sarde After Dinner berättar Sinno att beslutet att lägga ner handlar just om den konstanta hotbilden.\n\n”Det har fått oss att känna oss väldigt pressade” säger han och fortsätter:\n\n”Det går inte att fortsätta arbetet och vara kreativ under de omständigheterna”.",
    "Den irrande Odysseus och dagens flyktingar korsar sina spår i ”O agora qui demora”": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Lista: Här är städerna där ölen är billigast": "Italien: Vad innebär ny regim för Sverige och EU?",
    "Fredsloppet 2022: Palestinasolidaritet och Natomotstånd i Proletärentältet": "Fredsloppet 2022: Palestinasolidaritet och Natomotstånd i Proletärentältet Även i år kommer Proletären att anordna politiska samtal under löpartävlingen Fredsloppet i Slottsskogen. I år får tältet besök från Palestina och den svenska fredsrörelsen.\n\nPå lördag samlas återigen fredsvänner i Slottsskogen i Göteborg för att springa Fredslopp. Vid sidan av minilopp, ansiktsmålningar och teaterframträdanden så kommer tidningen Proletären återigen ha ett tält med politiska samtal på temat solidaritet och fred.\n\nÅrets Fredslopp går av stapeln den 17 september. Det sammanfaller med årsdagarna för massakern i Sabra och Shatila – två områden i södra Beirut där många palestinier tog sin tillflykt undan den israeliska ockupationen. Sabra och Shatila var starka fästen för motståndsrörelsen PLO. Men PLO fördrevs ut ur Libanon efter en israelisk invasion och civila i området lämnades försvarslösa.\n\nMedan israeliska militären blockerade flyktvägarna genomförde libanesiska falangistmilisen en masslakt på befolkningen i Shatila och Sabra. I nästan två dygn kunde falangisterna härja fritt. Palestinska röda korset räknar med 3000 mördade civila, varav många kvinnor och barn. FN:s generalförsamling röstade för att fördöma massakern som folkmord – men ännu idag, 40 år senare, har ingen ställts inför rätta.\n\nIdag lever befolkningen i Shatila i svåra förhållanden. De bor trångt i primitiva bostäder, utan pålitlig försörjning av vatten och elektricitet och med dåliga avlopp. Palestinierna i området saknar samhälleliga rättigheter då de fortfarande betraktas som ”gäster” i Libanon.\n\nDen som besöker Fredsloppet i år kan höra mer om situationen i Shatila då Proletärentältet får besök av Abu Moujahed och Malake Maatouk från barn- och ungdomscentret CYC. Centret har bedrivit social verksamhet sedan 1997. Där kan barn få hjälp med läxor, låna böcker, lära sig engelska, spela fotboll eller bara leka.\n\n– Palestiniernas kamp för mänskliga rättigheter och för att få leva fritt i sitt eget land angår hela världen, säger Eva Hammad, som har ett långt engagemang för Palestina och var med och grundade Vänföreningen för CYC Shatila och organiserar besökarnas resa.\n\n– Etnisk rensning och apartheidpolitik måste förpassas till historiens sophög av oss tillsammans.\n\nÅrets stora fråga för fredsvänner i Sverige har otvivelaktigt varit Sveriges inträde i Nato. Därför kommer det andra panelsamtalet handla om motståndet mot Nato.\n\nInbjuda gäster är Tomas Magnusson från Svenska Freds, Bertil Gustafsson från Svenska Fredskommittén och den socialistiska skribenten och aktivisten Hamza Yalcin, som i somras stod med på Turkiets utlämningslista.\n\nDet blir också en presentation av Tecknaruppropet mot Nato – ett initiativ som samlade många av Sveriges största satirtecknare och bildkonstnärer. På plats är bokaktuelle serietecknaren Max Gustafson, som medverkar i uppropet.\n\nDet kommer att finnas möjlighet att köpa både Tecknaruppropets och Max Gustafsons böcker på plats.\n\nLäs mer om Fredsloppet här.",
    "Modiga kvinnor som står upp mot förtrycket i Iran – Corren": "",
    "Klanledaren Ali Khan uppmanade sina följare: Rösta Nyans": "Hoppsan!\n\nEtt tekniskt fel har uppstått. Din skärm är smalare än innehållet på denna sida. Vill du visa Expressen i ett bättre anpassat format?\n\nDu kan alltid välja vilket format sidan ska visas i, i sajtens sidfot.",
    "Paret firar 20 år som ägare av O'Learys – Norran": "",
    "”Jag är inte född här – vad händer med mig?”": "”Jag är inte född här – vad händer med mig?”\n\nSD:s framgångar väcker oro hos många barn som skolan får hantera\n\nPublicerad: 18 september\n\nDetta är en kulturartikel som är en del av Aftonbladets opinionsjournalistik.\n\nhelskärm ”De frågor som barnen ställer till sina lärare borde mana till eftertanke om den valrörelse vi nyss avslutat”, skriver Linnea Lindquist.\n\n”Jag är inte född i Sverige, vad kommer hända med mig nu?”\n\n”Jag vet inte om jag vill bo i Libanon för det är så varmt där.”\n\n”Kommer vi tvingas åka tillbaka till våra föräldrars hemländer?”\n\nFrågorna kommer från barn som är oroliga för vad som kommer hända nu när Sverigedemokraterna samlat över 20 procent av väljarna. De har tittat på nyheterna där företrädare för partiet berättat att de vill att människor från andra länder ska utvisas eller återvandra. Nu är barnen rädda att de kommer tvingas flytta till länder som inte är deras hem.\n\nDet är lätt att avfärda med att barn har livlig fantasi, att deras oro är obefogad. Men de frågor som barnen ställer till sina lärare borde mana till eftertanke om den valrörelse vi nyss avslutat. Vi behöver rannsaka oss själva om hur vi uttrycker oss och vilka signaler det sänder till barnen.\n\nSverigedemokraternas politik får barn att känna sig oönskade i sitt egna land, det land där många av dem är födda. Sverige är dessa barns hem, det är här de har sina liv. Känslan av att inte höra till cementeras när de omtalas som “de andra”.\n\nFör några år sedan fick jag en fråga ”Linnea, alla pratar om att jag är en invandrare, men hur länge ska jag vandra? Jag är född här”. Det gör något med barn när de inte känner sig som en del av Sverige. Det gör ont när barn som är mellan sju och nio år på fullaste allvar frågar vad som ska hända med dem nu.\n\nDet är inte bara de barn jag arbetar med som nu känner sig oönskade i Sverige. Läraren Sara Bruun berättade på Twitter om hur hon fått liknande frågor och hatet mot henne drog fram som en orkan efter bara några minuter. Hennes tweet har hittills fått 473 kommentarer, mestadels hat och antydningar om att det är lärare som skrämmer barnen. Men vi som arbetar i skolan skrämmer inte barnen – det är den verklighet vi vaknade upp till den 12 september som gör dem oroliga.\n\nDet Kristersson och Busch gör med sina uttalanden är att recensera vilka elever som sitter i klassrummen\n\nUlf Kristersson har vid oräkneliga tillfällen under valrörelsen hävdat att 26 av de 28 sämsta skolorna i Sverige är kommunala. Även Ebba Busch har upprepat lögnerna om “de sämsta skolorna”. De skolor de syftar på ligger främst i utsatta områden, och det Kristersson och Busch gör med sina uttalanden är att recensera vilka elever som sitter i klassrummen.\n\nAtt klassa dessa skolor som ”sämst” är inte bara felaktigt utan även ohederligt, eftersom Kristersson och Busch inte tar hänsyn till elevernas bakgrund. De barn som växer upp och går i skolor i särskilt utsatta områden har en brant uppförsbacke i jämförelse med barn som växer upp i socioekonomiskt starka områden. Barn i området där jag arbetar har inte bara ett underskott på svenska språket, de kommer till förskoleklass utan att ha med sig de mest grundläggande förmågorna de behöver för att klara av skolvardagen på egen hand. Den faktor som mest påverkar barnens resultat i skolan är föräldrarnas utbildningsnivå, något som barnen inte kan påverka.\n\nFrån och med nu har barnen i utsatta områden inte bara en brantare backe att ta sig upp för, jämfört med barn i socioekonomiskt starka områden. Nu känner sig en del av dem dessutom oönskade i Sverige. Jag undrar om Moderaterna, Kristdemokraterna och Liberalerna är nöjda när deras politiska vägval får den konsekvensen.\n\nNär är det nog?\n\nLinnea Lindquist är en politiskt oberoende skoldebattör.",
    "Regeringsbildningen 2018 – den som ändrade allt 23 september 2022 - P1 Dokumentär": "Rekordmånga svenskar går till vallokalerna den 9 september 2018 - och dagen efter vet ingen vem som ska bli statsminister. Håller alla partier fast vid sina principer kommer Sverige inte få någon regering.\n\nHör om en historisk regeringsbildning. Om hur det kändes för moderatledaren Ulf Kristersson att bli dumpad på telefon efter femton år. Om hur det gick till när Annie Lööf valde bort Alliansen för att inte ge Sverigedemokraterna (SD) inflytande. Men att hon därmed också uppfyllde ett av SD:s stora mål - att splittra Alliansen och skapa förutsättningar för ett nytt konservativt block i svensk politik: det som vann årets riksdagsval.\n\nReporter: Maggie Strömberg\n\nProducent: Robert Barkman\n\nTekniker: Ludvig Jansson\n\nEn dokumentär från 2019.",
    "Rösterna från svenskar i utlandet kan avgöra valet - Radio Sweden på lätt svenska": "Charlotta Sandin bor i Libanon. Hon tänker rösta. Hon tycker att det är viktigt, säger hon till Ekot.\n\n– Ja, alltså, för mig är det ju en demokratisk skyldighet. Det blir kanske särskilt viktigt när man bor i andra länder att rösta. Just för att man ser hur viktigt demokrati är.\n\nNär vallokalerna har stängt på söndag kväll räknas alla röster. Då får man det första valresultatet. Sedan räknas även rösterna från utlandet. Det betyder att ett parti kan få en plats mer eller mindre i riksdagen när alla rösterna är räknade. Och det kan betyda att rösterna från utlandet avgör vilka partier som vinner valet. För det är så jämnt mellan de två sidorna i riksdagen. Det säger Henrik Ekengren Oscarsson som är professor i statsvetenskap på Göteborgs universitet.\n\n– Det brukar vara ungefär ett mandat som byter ägare mellan partierna. Från valnatten på söndagen till onsdagsräkningen är klar och vi har det färdiga resultatet.\n\nDet finns ungefär 175 000 svenskar som bor i andra länder och som får rösta i riksdagsvalet i år. Men det är mindre än hälften av svenskarna som bor utomlands som brukar rösta i valet.\n\n\n\nCecilia Borglin jobbar på organisationen Svenskar i världen. Hon tror att fler svenskar som bor utomlands skulle rösta, om politikerna talade om saker som är viktiga för dem. Till exempel att svenska barn som föds utomlands får samordningsnummer i stället för personnummer. Det kan vara ett problem, säger hon till Ekot.\n\n– Det finns otroligt många frågor som är helt avgörande för utlandssvenskarna. Som inte diskuteras av politiker idag. Exempelvis att man som barn... Svensk som föds utomlands får ett samordningsnummer istället för ett personnummer. Och det där stökar ju till det oerhört. Det finns många såna frågor.",
    "Barns rättigheter i fara när världen backar i utveckling": "För första gången på 20 år ökar barnarbete i världen och det främst bland barn mellan 5 och 11 år. Aldrig förr i modern tid har så många människor tvingats att lämna sina hem. Mer än en tredjedel av dem är barn – och det är få situationer som påverkar barns rättigheter så mycket som att vara på flykt. Allt fler barn går och lägger sig hungriga. Mer än vart femte barn i världen är drabbat av undernäring och varje minut dör ett barn under fem år på grund av sjukdomar orsakade av brist på rent vatten och sanitet.\n\nOrsaken till den negativa utvecklingen handlar om väpnade konflikter som leder till att samhällen slås sönder och att människors möjligheter till framtid och trygghet raseras. Men det handlar också om de stora konsekvenser vi nu ser av klimatförändringarna, där torka, stormar och översvämningar påverkar barns tillgång till mat och rent vatten. Ett exempel är Pakistan, där en tredjedel av landet legat under vatten. Ett annat är länderna på Afrikas horn, där torka och brist på tillgång till mat lett till att 20 miljoner människor nu är i behov av akut hjälp.\n\nUnder många år har barns situation stärkts inom en rad områden, men nu går utvecklingen åt fel håll och det måste vi sätta stopp för\n\nVi möter varje dag barn och unga som befinner sig i dessa situationer. För Juliana i Moçambique är hennes viktigaste framtidsfråga att ha rätt att bestämma över sin egen kropp. För Simon i Kenya är det att få gå i skolan, trots en funktionsnedsättning. För Anisha i Nepal att få tillgång till rent vatten, som inte gör henne sjuk och för Asma på flykt i Libanon att slippa arbeta. För Farita i Kambodja att alla elever i hennes skola ska få kunskap om hur man överlever en storm eller översvämning. Själv miste hon sin vän som drunknade då skolvägen täcktes av vatten.\n\nUnder många år har barns situation stärkts inom en rad områden, men nu går utvecklingen åt fel håll och det måste vi sätta stopp för. Följderna av att inte agera är alldeles för kostsamma i pengar, lidande och förlorade framtidsdrömmar.\n\nDärför går vi samman för att belysa och förbättra barns rättigheter och liv. Tillsammans med tiotusentals ideella krafter runt om i landet visar vi att barns rätt till hälsa, skola och trygghet – rätten till en framtid – är det viktigaste uppdrag som världen har.\n\nHelena Thybell, Generalsekreterare Rädda Barnen\n\nMartin Ärnlöv, Generalsekreterare Svenska Röda Korset\n\nErik Lysén, Chef Act Svenska kyrkan\n\nDaniel Grahn, Generalsekreterare Erikshjälpen\n\nLouise Lindfors, Generalsekreterare Afrikagrupperna\n\nMartina Hibell, Generalsekreterare Barnfonden\n\nMattias Brunander, tf Generalsekreterare Diakonia\n\nJosephine Sundqvist, Generalsekreterare Läkarmissionen\n\nNiclas Lindgren, Direktor PMU och Ordförande Riksinsamlingen\n\nAndreas Stefansson, Generalsekreterare Svenska Afghanistankommittén\n\nAnna Tibblin, Generalsekreterare We Effect\n\nAnna Nilsdotter, Generalsekreterare WaterAid Sverige\n\nJohanna Davén, Generalsekreterare IOGT-NTO-rörelsen\n\nMohamed Ibrahim, Generalsekreterare Islamic Relief",
    "En ny farlig generation terrorister": "Israel upplever en säkerhetsmässigt orolig tid, och just nu kommer det största omedelbara hotet från Judéen och Samarien (Västbanken). Den risknivå man nu ligger på har man inte haft sedan al Aqsa-intifadan åren 2000–2005.\n\nDet hela började i samband med ramadan för fyra månader sedan, när 17 israeler mördades och 268 terrorangrepp ägde rum på 30 dagar. Israel satte omedelbart i gång med operation Shover Galim (Bryt vågorna) och har de senaste fyra månaderna arresterat över 1 200 terrorister.\n\nLikväl fortsätter terrorangreppen, men eftersom Israel har reparerat säkerhetsstängslet och ökat patrulleringen längs det lyckas inte terroristerna ta sig in i Israel lika lätt som under april–maj, varför angreppen ökar mot israeliska militärer och bosättare i Judéen och Samarien.\n\nEn ny generation terrorister har vuxit upp, den så kallade ”Generation Z”, som inte vet vad priset för en allvarlig konflikt med Israel innebär. Dessutom uppför de sig annorlunda än sina föregångare. De opererar ofta i grupper oberoende av de stora terrororganisationerna; de har skaffat sig ordentliga automatvapen i stället för hemmagjorda kopior; de är inte rädda för att engagera IDF (israeliska armén) i långa eldstrider (medan de fortfarande gömmer sig bland civila); de ger sig inte, utan föredrar att dödas; och de är enormt mediemedvetna – de söker hjältestatus, ofta via Tiktok.\n\nOch hjältestatus får de – särskilt om de undviker arrestering/död ett par gånger.\n\nGeneration Z-terroristerna har uppfostrats i det palestinska självstyrets (PA) skolsystem med de nu välkända antisemitiska och hatfyllda skolböckerna. Det i kombination med en generell frustration över PA:s korruption och en upplevelse av att ingenting ser ut att förändras till det bättre, samt chansen till snabb hjältestatus, gör dem extremt farliga. De känner att de inget har att förlora.\n\nEn av orsakerna till den ökade terrorn är att PA:s säkerhetsstyrkor har mist kontrollen – och även delvis motivationen. PA-regimen är extremt impopulär och dessutom försvagad på grund av en intern kamp om ledarskap. Mahmoud Abbas själv försöker manövrera in Hussein al-Sheikh i en arvtagarposition, men använder fula och olagliga metoder.\n\nAl-Sheikhs starkaste utmanare är Tawfiq al-Tirawi, Marwan Barghouti och Mohammed Dahlan, vilka alla har väpnade grupper bakom sig.\n\nFörutom allt detta arbetar de olika terrorgrupperna intensivt med att mobilisera, finansiera, indoktrinera och träna anhängare. Om vi kopplar detta till ett faktum som alla är mycket medvetna om att Abbas dagar är räknade, får man ett recept på kaos, anarki och möjligtvis inbördeskrig. Men för ögonblicket riktas vapnen mot Israel.\n\nSå en slutlig observation: Det faktum att vi sällan eller aldrig läser en artikel om dessa saker i en av de stora nyhetskanalerna är en av orsakerna till att folk är negativa gentemot Israel – man serveras en synnerligen ofullständig bild.\n\nTumme upp\n\nFör den arkeologiska utgrävningen en bysantinsk kyrka vid Tel el-Araj, trolig plats för det bibliska Betsaida, som avslöjat en inskription om aposteln Petrus, ”ledare och befälhavare för de himmelska apostlarna”.\n\nTumme ned\n\nFör FN:s säkerhetsråd, som när de förlängde mandatet för de fredsbevarande styrkorna i Libanon vägrade nämna Hizbollah som det stora problemet – trots att Förenade arabemiraten och Storbritannien efterlyst det.",
    "Godkänner USA Irans jihad?": "Jihad är ytterligare ett begrepp som har blivit svårt att prata om. Ibland på grund av en reell fruktan för islamofobi, men än vanligare för att anklagelsen om islamofobi används för att tysta dem som vågar kritisera problematiska aspekter av islam. Om man alls öppnar upp för samtal om jihad problematiserar man ofta begreppet till den grad att inget väsentligt kan sägas om fenomenet.\n\nDet är relativt accepterat att det finns två former av jihad, ofta kallade den stora och den lilla jihad, där den ena formen är den interna kampen mot ondska i varje människa och den andra är spridandet av islam, genom vapen eller andra medel. Det finns utan tvekan flera aspekter av jihad.\n\nTittar man historiskt ser man att jihad för att sprida islam med vapen eller makt har varit en dominerande form. Detta skedde i två huvudvågor (samt flera mindre): den arabiska på 600-talet och 700-talet, samt den turkiska/osmanska på 1300–1700-talen. Efter att det osmanska imperiet miste sitt militära herradöme var den islamska världen inte längre i stånd att sprida islam på samma massiva sätt.\n\nDen moderna islamska fundamentalismen försöker emellertid fortsätta denna kamp – som de anser vara en plikt för varje muslim – men med andra metoder. Den vi bäst känner till är bruket av terror, till exempel genom al-Qaida, IS och Boko Haram.\n\nSaudiarabien och andra oljerika länder använder sina ekonomiska muskler för att sprida islam med hjälp av överbevisning och propaganda. Finansiering och ideologisk kontroll av akademiska institutioner och byggandet av moskéer och muslimska institutioner i väst, samt bruk av världstäckande mediekanaler, är deras metoder.\n\nOch så har vi Iran. De tillämpar ett stort batteri av metoder med målet att sprida ”den islamska revolutionen”: politisk manipulation, diplomati, hot, ekonomiskt bistånd, samt en lång rad tilltag som främjar terror. Men mullaregimens mål är jihad, att sprida den islamska revolutionen.\n\nOch nu verkar USA vilja hjälpa dem genom att avskaffa de ekonomiska sanktionerna. Europa har länge velat finansiera Irans ondskefulla agenda och har delvis gjort det genom sin ljusskygga handel med denna terrorregim. Om atomprogramavtalet undertecknas kommer det att garantera Iran intäkter på tiotals om inte hundratals miljoner dollar årligen.\n\nDet är dessa pengar som gör Iran till ett regionalt hot, eftersom det möjliggör för dem att stötta terrorgrupper från Jemen, via Irak, Syrien, Libanon och till Gaza – samt andra platser i världen.\n\nChefen för Mossad i Israel kallar avtalet i dess nuvarande form för en ”strategisk katastrof.” Och Israel har orsak att slå larm, eftersom landet troligtvis kommer att känna av de direkta konsekvenserna först, om avtalet signeras.\n\nVästvärldens avvikelse från moraliska principer till fördel för ekonomisk vinning är i realiteten en finansiering av jihad mot sig själv.\n\nTumme upp\n\nFör israelisk armé och polis som hittills i år har avvärjt 40 smugglingsförsök av vapen och narkotika vid den egyptiska och jordanska gränsen, jämfört med 21 försök åren 2020–21.\n\nTumme ned\n\nFör nya ledaren för vänsterextrema Meretzpartiet, Zehava Gal-On, som hävdar att ”Bara inte Netanyahu” är en politisk plattform. Det är ett ovärdigt vitmenande av personangrepp och hatretorik för att vinna röster.",
    "”Bolsonaro har gjort att man behöver tala om flykten i sitt eget land”": "Den brasilianska regissören Christiane Jatahy låter publiken möta flyktingar från hela världen i ett samtal om ”Odyssén”.\n\nNu kommer hennes bejublade föreställning ”En stund som dröjer” till Sverige.\n\n– Allt jag sett under mina resor har påverkat mig på djupet och förändrat mig, säger hon till DN Scenhösts Betty Skawonius.",
    "Putin vill ändra spannmålsavtal med Ukraina": "Ryssland vill ändra avtalet som reglerar export av ukrainskt spannmål. Det meddelade landets president Vladimir Putin i ett tal på onsdagsförmiddagen.\n\n– Praktiskt taget allt spannmål har hamnat i Europa, hävdar Putin.\n\nEtt grundlöst utspel i syfte att påverka FN, enligt Ukraina.",
    "Ukrainas viktiga spannmålsexport": "För ett par veckor sedan återupptogs spannmålsexporten från Ukraina trots ett fortsatt intensivt pågående krig och trots attacker från rysk sida mot just hamnstaden Odessa. Det första fartyget avseglade måndagen den 1 augusti lastat med majs med destination Libanon.\n\nDessutom slöt Ryssland ett separat avtal med Turkiet för att kunna exportera sitt spannmål och gödselmedel, som på grund av västs sanktioner har hindrats, även om handeln av dessa varor inte stoppats direkt.\n\nDet som har hänt är att Turkiets president Recep Tayyip Erdogan tillsammans med FN:s generalsekreterare António Guterres har fått till stånd ett avtal som ger en öppning för lastfartygen att lämna hamnarna. Avtalet gäller i 120 dagar och förlängs automatiskt om parterna inte ingriper.\n\nTio fartyg avseglade den 8 augusti. Ytterligare fartyg ligger i de ukrainska hamnarna lastade med spannmål, eller är på väg dit.\n\nDärtill finns det förmodligen en vilja från rysk sida att bevara en viss återstående goodwill. Rysslands utrikesministern Sergej Lavrov var nyligen i Afrika för att presentera den ryska positionen vilket kan vara en faktor som påverkar.\n\nAvtalet är mycket viktigt för Ukraina då jordbruksexporten utgör en mycket viktig del av landets ekonomi. Genom att tömma lagren får man också mer plats för den nya skörden. Turkiet spelar en fortsatt central roll genom att de kommer att inspektera lasterna och övervaka transporten.\n\nUkraina står normalt för 10 procent av världens veteexport och hälften av solrosoljeexporten. Enligt tidningsuppgifter är cirka 20 miljoner ton spannmål lagrade i avvaktan på export. Sedan får man lägga till skörden i sommar som normalt ligger på runt 60 miljoner ton. I fjol var skörden rekordstor, 86 miljoner ton.\n\nUnder krigsåret 2022 kommer skörden förstås att bli lägre än normalt. Det finns olika siffror i omlopp och en uppskattning ligger på 50 miljoner ton. President Volodymyr Zelenskyj tror till och med att skörden kan bli halverad, oklart dock vad han jämför med.\n\nDen minskade exporten har påverkat matpriserna och därmed livsmedelsförsörjningen för de fattiga delarna av befolkningen i främst Asien och norra Afrika. Om Ukraina tidigare exporterade 5 miljoner ton per månad, är man nu nere på kanske 1 miljon.\n\nFörutom själva blockaden så finns det åtskilliga andra problem. Till exempel försäkringspremierna som blir skyhöga under kriget.\n\nRyssland beskylls för att stjäla spannmål i de ockuperade territorierna. Det finns också uppgifter om att spannmål i dessa områden ”köps” till mycket låga priser. Enligt BBC har man kunnat följa transport av stulen spannmål till Krim. Det finns också indikationer på att det spannmålet har vidareexporterats som ryskt spannmål.",
    "Här är nya ägarens plan för Rizzo-butikerna: ”Allt har gått väldigt snabbt”": "Första 30 dagarna utan kostnad Obegränsad tillgång till allt digitalt innehåll Överblick, fördjupning och snabb uppdatering om detaljhandeln Nyhetsbrev som ger dig full koll på alla branschnyheter\n\nMöjlighet att säga upp under första 30 dagarna\n\nFör 3 195 kr ex. moms (ord. pris 3 995 kr ex. moms) får du tillgång till allt vårt digitala material. Prenumerationen är löpande på årsbasis. Första månaden är utan kostnad och du har under den perioden möjlighet att säga upp din nystartade prenumeration.",
    "Från Sundre på Gotland till Sundre i Kanada – Helagotland": "",
    "Expertens tips: 10 viner från otippade...": "Nu är Allt om Mat en del av\n\nItalienska, spanska och franska viner i all ära, men det kan också vara kul att testa vin från något land eller någon region som inte hör till de allra största i vinvärlden. Här tipsar vinexperten Gunilla Hultgren Karell om tio viner från lite annorlunda vinregioner, som alla är väl värda att upptäcka. Spana in hennes utplockade favoriter här!\n\nVinvärlden växer snabbt, och i dag går det att hitta spännande flaskor från länder som kanske i första hand inte brukar förknippas med vin. Här har Allt om Mat:s och Allt om Vin:s expert Gunilla Hultgren Karell plockat ut tio flaskor från lite otippade vinregioner. Röda, vita och mousserade i olika prisklass – från bland annat Japan, Uruguay, Georgien och Kroatien – som du hittar på Systembolaget.\n\nKanske hittar du ett nytt favoritvin bland tipsen?",
    "Karolinska Universitetssjukhuset rankas som nummer 9 i Newsweeks undersökning ”World's Best Smart Hospitals 2023”": "Karolinska Universitetssjukhuset rankas som nummer 9 i Newsweeks undersökning ”World's Best Smart Hospitals 2023” tor, sep 15, 2022 10:40 CET Report this content\n\nFör andra året har Newsweek tagit fram en lista över de sjukhus som bäst utnyttjar den mest avancerade tekniken i vården. Undersökningen rankar de som leder i användningen av artificiell intelligens (AI), digital bildbehandling, telemedicin, robotik och elektronisk funktionalitet. Karolinska, som är det enda sjukhuset utanför USA på topp 10 listan bland ”Worlds Best Smart Hospitals”, utmärker sig i kategorin artificiell intelligens.\n\n- Karolinskas vision är att bota och lindra i morgon det ingen kan bota och lindra i dag. För att nå dit krävs satsningar på teknik och metoder som gör nya behandlingar möjliga. En annan förutsättning är att sjukhuset är extremt datadrivet. Denna placering är ett viktigt erkännande för att sjukhuset ligger i spets inom områden som kommer att revolutionera sjukvården, säger Björn Zoëga, sjukhusdirektör Karolinska Universitetssjukhuset.\n\nFör tillfället pågår flera pilotprojekt för att utveckla och utvärdera konkreta AI-verktyg där det bedöms vara till nytta i vården. Ett exempel är vid diagnosen Multipel Skleros (MS) där AI kan underlätta tolkning av MR-bilder av hjärnan. Målet är mer kvalitativ, effektiv, objektiv och patientsäker diagnostik och uppföljning.\n\nRankingen bygger på en sammanvägning av medicinska resultat, patientrapporterad kvalitet eller upplevelser och rekommendationer från läkare, annan vårdpersonal och chefer inom sjukvårdssektorn. 10 000-tals anställda inom sjukvården i de utvalda länderna valdes ut för att svara på frågor.\n\nUndersökningen som Newsweek gjort tillsammans med undersökningsföretaget Statista rankar 300 sjukhus, genomfördes i 28 länder: Australien, Belgien, Brasilien, Danmark, Finland, Frankrike, Förenade Arabemiraten, Israel, Indien, Italien, Japan, Kanada, Libanon, Mexiko, Nederländerna, Norge, Saudi Arabien, Schweiz, Singapore, Spanien, Storbritannien, Sverige, Sydkorea, Taiwan, Thailand, Tyskland, USA och Österrike.\n\nWorld's Best Smart Hospitals 2023 (newsweek.com)\n\nPresstjänsten Karolinska Universitetssjukhuset\n\n08-123 740 10\n\npresstjanst.karolinska@regionstockholm.se\n\nKarolinska Universitetssjukhuset är ett av Europas största sjukhus och tillsammans med Karolinska Institutet leder vi den medicinska utvecklingen i Sverige. För oss är sjukvård, forskning och utbildning lika viktiga delar i arbetet för att förlänga och förbättra människors liv.",
    "Döden i Silicon Vally: ”Kommer att bli väldigt tufft”": "De senaste åren har alla pilar pekat spikrakt upp i techbolagens Silicon Valley. Men plötsligt vände det. Nu förbereder sig investerare och entreprenörer på turbulenta tider.\n\nSAN JOSE Det är lördag eftermiddag och mjukvaruutvecklaren David Lim sitter i skuggan av några träd i nöjesparken Great America. Omkring honom strosar barn och vuxna från en åkattraktion till en annan. Någon håller en plastmugg i handen, andra bär på leksaksdjur i plysch. Utöver ett par Facebook-anställda som hänger med näsan över sina datorer syns inget som skvallrar om att vi befinner oss i Silicon Valley.",
    "Boende i Gränby oroliga efter ny explosion – Upsala Nya Tidning": "",
    "Högt valdeltagande bland svensksomalier – ökar det ännu mer efter ”Somalitown”?": "3\n\nDe flesta som arbetar i med röstningen i Rosengårds centrum har sin familjebakgrund utanför Sverige. Två veckor före valet kom en 42-årig kvinna som tidigare dömts för grovt olaga hot och hets mot folkgrupp in och hotade valfunktionärerna. ”Hon sa att Sverige inte var vårt och att vi 'skulle få se'”, berättar Mariam Hassan, teamledare.\n\nFoto: Anders Hansson",
    "Arabisktalande på Ljungdala fördubblade V-rösterna": "Arabisktalande väljare på Ljungdala i Hässleholm är huvudorsaken till att Vänsterpartiet gick starkt framåt i kommunvalet i Hässleholm. Partiets nye styrelsemedlem Mohamed Chehade har satsat särskilt på att nå ut i området där han inte sett några andra partier kampanja under valrörelsen – förutom det nybildade muslimska partiet Nyans som gjorde ett misslyckat försök att värva honom.\n\nV fick hela 31 procent av rösterna i valdistriktet Läreda, där Ljungdalas flerfamiljshus ingår, en stor ökning sedan förra valet samtidigt som S minskade nästan lika mycket.\n\nMohamed Chehade har under valrörelsen nått många arabisktalande på Ljungdala där Vänsterpartiet fick över 30 procent av rösterna.\n\nVänsterpartiet ökade totalt från 3,9 till 5,9 procent av väljarkåren i Hässleholms kommunval. På Läreda var ökningen 24,4 procent. S minskade där med 21,6 procent, från 54 till 32,4 procent. I många andra kommuner har Vänsterpartiet backat, liksom i riksdags- och regionvalen.\n\nSöndagskvällens preliminära resultat visade att V skulle gå från två till tre mandat i kommunfullmäktige. Efter onsdagens räkning stod det klart att partiet fördubblar sina mandat, från två till fyra. Bara 33 röster skiljde mellan V och FV som förlorade ett mandat.\n\nVänsterpartiets gruppledare Magnus Åkeborn är nöjd med partiets lokala valresultat, men oroad över SD:s framgångar.\n\nV:s gruppledare Magnus Åkeborn är glad över partiets valresultat i Hässleholm.\n\n– Kul! Det känns jättebra, säger han.\n\nMen han är samtidigt väldigt besviken på utgången av valet.\n\n– Det är otäckt, att högersidan vinner med SD i spetsen, oavsett om de inte får statsministerposten. Det är precis som om de andra partierna inte sett hur de beter sig med hot och hat. Det verkar bara rinna av dem som vatten på en gås. Det är illa, verkligen, säger han.\n\nHan har inte sett det som spännande att vänta på valresultatet.\n\n– Det är ingen hockeymatch. Jag har pratat med människor som är rädda nu. Vad är det för samhälle vi är på väg mot?\n\nHan ger Mohamed Chehade äran för större delen av partiets framgångar i Hässleholm.\n\n– Det har varit naturligt att vi satsat genom Mohamed i vår styrelse som oerhört aktivt förmedlat information på arabiska.\n\n”Lätt att övertyga folk”\n\nMohamed Chehade själv medger att han arbetat hårt för partiet under valrörelsen, både på Ljungdala och i valstugan på Stortorget, men tycker inte att det varit svårt.\n\n– Det har varit lätt att övertyga folk. Jag har pratat med dem, de har varit nyfikna på vår politik och lyssnat, säger han.\n\nHan tycker att det är konstigt att inga andra partier, förutom Nyans, varit på Ljungdalaområdet under valrörelsen.\n\n– Folk blev jätteglada när jag kom med flygblad på arabiska. Oj, äntligen någon som verkligen bryr sig om oss och förklarar hur det blir om vi röstar höger eller vänster. De behövde någon att prata med. Vi ger dem hopp.\n\nMohamed Chehade, idag 52 år gammal, kom som statslös palestinier från Libanon till Sverige, Hässleholm och Ljungdala för 31 år sedan.\n\nFöretagare som alla känner\n\nHan blev svensk medborgare 1995 och har bott i området under alla år, först i lägenhet och nu i villa. Han är också företagare och driver sedan 2010 OK-macken vid Östergatan.\n\n– Jag är sedan många år inne i samhället. Alla känner mig, säger han.\n\nMen företagandet tar mycket tid och det politiska engagemanget kom först för cirka två år sedan då han gick med i Vänsterpartiet. Vid årsstämman i februari blev han invald som suppleant i styrelsen.\n\n– Jag var vänster i tanken sedan länge.\n\n– Ingen med invandrarbakgrund i Hässleholm var politiskt engagerad. Någon måste ta den rollen och föra fram den här gruppens önskemål och tankar. En hel del känner sig marginaliserade och tycker att ingen frågar efter oss. Då ville jag ta steget och engagera mig mer i politiken, säger han.\n\nMed gruppen menar han främst arabisktalande och muslimer, som han själv. Han har inte glömt hur det var att komma ny till Sverige, med svårigheter att lära språket med mera. Men på den tiden var det ändå lite enklare, med betydligt färre invandrare.\n\n– Jag var den ende arabisktalande i klassen på SFI. Nu talar alla i klassen ofta samma språk. Istället för att de lär sig svenska lär sig läraren arabiska! Det är svårare att integreras när man umgås med andra från samma land, säger han.\n\nHan berättar att han under valrörelsen träffade en del Ljungdalabor som inte röstat förut.\n\n– Men nu tyckte de att det var viktigt. Jag behövde prata lite mer med dem. Vissa var lite rädda.\n\nTrött på retorik från höger\n\nHan är trött på retoriken från höger om utsatta områden, islamister och kriminalitet som skylls på invandrare och även att det fanns politiker som ville lägga ner Mötesplats Ljungdala.\n\n– De skyller allting på invandrare och särskilt muslimer. Om det är ett hål i ozonlagret så får vi skulden!\n\nDe skyller allting på invandrare och särskilt muslimer, säger Mohamed Chehade om högerpartiernas valbudskap.\n\nHan betonar att politiker som ska regera måste presentera en plan för hela landet.\n\n– Alla ska ha samma rättigheter.\n\n– Partierna har tävlat om att komma med rasistiska förslag. Det blir helt fel, det är inte sådant de ska vinna valet med. Om en person är kriminell, ska man utvisa hela familjen? Ska jag också utvisas om någon i min familj begår ett brott?\n\nHan anser att Ljungdala är ett fint område.\n\n– Jag har aldrig haft bekymmer, men det finns alltid någon som inte sköter sig och dem ska polisen ta hand om.\n\n– Mötesplatsen är viktig för ungdomarna behöver en plats att vara på. Politikerna måste engagera sig mer. Ut med politikerna till områden som Ljungdala!\n\nNyans splittrade vänstern\n\nDet enda andra parti Mohamed Chehade mötte på Ljungdala under valrörelsen var Nyans som riktar sig särskilt till muslimer och som spridit lögner om att svensk socialtjänst kidnappar barn med mera.\n\n– De försökte här och med mig personligen. Men det är inget parti, man kan inte bara driva en eller två punkter. De har varit mycket aktiva i Malmö, på Rosengård. Varför har andra partier inte varit mer i utsatta områden? Nyans splittrar vänstern. Många muslimer hade annars röstat på S eller V. En av de största orsakerna till valresultatet kan vara Nyans, säger Mohamed Chehade.\n\nMohamed Chehade tror att V kan ha tagit över en del Ljungdalaväljare från S. Men han har inte träffat någon som sagt att de var besvikna på S efter att unge Omar Al-Ganas, som lockade många väljare 2018, blev utesluten.\n\nMånga oroliga för SD-inflytande\n\nSjälv är han inte orolig, men många han träffat har uttryckt oro för framtiden med en regering där SD får inflytande.\n\n– De siktar bara mot muslimer, säger han och berättar bland annat att en del som har tillfälliga uppehållstillstånd undrar om de ska få stanna och att föräldrar frågar om skolan nu ska tvinga av deras döttrar slöjan.\n\nHan berättar att hans fru bär slöja, men inte döttrarna.\n\n– Jag anser att det ska vara fritt för alla att välja hur de vill leva, så länge de inte går över gränsen och begår brott, så länge de sköter sig.\n\nHan tycker att regeringen borde ta itu med annat, exempelvis elpriserna. Själv har han just fått en fyrdubblad elräkning till företaget. Han klarar det denna gången, men inte i längden.\n\n– Kanske året ut, men inte mer. De måste ta fram snabba lösningar nu. Inte kärnkraft om 20 år. De får prioritera lite.\n\nNya medlemmar\n\nMohamed Chehade berättar att många han träffat under valrörelsen lovat att ansluta sig till Vänsterpartiet.\n\n– Det är nog cirka tio personer. Några har redan blivit medlemmar, men det kommer att bli mycket mer inom kort, säger han.\n\nHan är inte orolig för att det ska komma för många nya medlemmar på en gång som inte vet vad partiet står för och kanske tar över, så som skedde i SSU Skåne för några år sedan.\n\n– Vi har medlemsmöte månatligen och pratar om vår politik och har också viss utbildning för nya medlemmar, säger han.\n\n– Om man ska ansluta sig till ett parti måste man förstå vad det innebär. Men jag tror inte att vi kommer att stöta på några problem.\n\nDet tror inte Magnus Åkeborn heller.\n\n– Som tur väl är har vi en ideologi att luta oss emot. V är ett socialistiskt, feministiskt och antirasistiskt parti med en grön grund. Det är det här som gäller, säger han.\n\nText och foto: Berit Önell",
    "Ulrika Knape-Lindberg undkom OS-attentatet i München 1972 med minsta möjliga marginal": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "Utrikesministeriets budget innehåller ytterligare stöd till Ukraina": "För utrikesministeriets förvaltningsområde föreslås anslag på totalt 1,3 miljarder euro. Stöd till Ukraina står i fokus i utrikesministeriets budget också 2023.\n\n\n\nMålet för Finlands utrikes- och säkerhetspolitik är att stärka Finlands internationella ställning, trygga vår självstän-dighet och territoriella integritet, stärka Finlands och finländarnas säkerhet och välfärd och upprätthålla ett fungerande samhälle.\n\nRysslands invasion av Ukraina har inneburit en grundläggande förändring i Finlands och Europas omvärld och säkerhetspolitiska omgivning. Den ryska invasionen bryter grovt mot internationell rätt och utgör ett allvarligt hot mot internationell fred och säkerhet. Rysslands anfallskrig mot Ukraina har långvariga konsekvenser för den säkerhetspolitiska miljön i Europa och i Finlands närområden, och konsekvenserna av kriget avspeglas förutom på säkerheten också på den globala utvecklingen.\n\nTill följd av en säkerhetspolitisk omvärdering har Finland beslutat att ansöka om medlemskap i Nordatlantiska fördragsorganisationen (Nato). Ett finskt Natomedlemskap både ökar säkerheten för Finland i den förändrade omvärlden och stärker stabiliteten och säkerheten i Östersjöområdet och Nordeuropa. De behov av tilläggsresurser som följer av Natomedlemskapet granskas senare.\n\nUtrikesförvaltningens omkostnader\n\nFör omkostnaderna föreslås ett anslag på 256 miljoner euro, varav 1,0 miljoner euro är intäkter från EU:s återhämtningsinstrument.\n\nUtrikesförvaltningen betjänar hela statsförvaltningen, medborgarna, företag, organisationer, medierna och andra samarbetspartner. En omvärld i förändring kräver att utrikesförvaltningen har fortlöpande framsyn, följer upp och analyserar och använder resurserna smidigt.\n\nUtrikesförvaltningens verksamhet bygger på ett omfattande nätverk av beskickningar som är av central betydelse för Finlands och finländarnas säkerhet och välfärd. Budgeten för 2023 fokuserar på att upprätthålla nätverkets funktionsförmåga efter covid-19. Finlands nätverk av beskickningar består nästa år av 93 verksamhetsställen, inklusive de nya ambassaderna i Islamabad (Pakistan) och Mumbai (Indien) som inrättas 2022.\n\nUtrikesministeriet avsätter tilläggsresurser för exportkontroll och sanktionshantering för att möta affärslivets behov. Utrikesförvaltningen fortsätter tillsammans med det övriga Team Finland-nätverket att kartlägga nya exportmarknader och bistår finländska företag i deras exportansträngningar. Arbetet med att försnabba de inreseprocesser som beskickningarna sköter fortsätter som ett led i regeringens åtgärder för att se till att få kompetent arbetskraft till Finland.\n\nArbetet med att utveckla serviceplattformen VirtualFinland fortsätter med hjälp av inkomsterna från EU:s åter-hämtningsinstrument. Målet är att skapa integrerade tjänstestigar för företag, arbetstagare och studerande som kommer till Finland.\n\nKrishantering\n\nI överensstämmelse med regeringsprogrammet lägger den finska utrikespolitiken allt starkare fokus på konfliktförebyggande, fredsmedling och fredsbyggande.\n\nFör fredsmedling föreslås ett anslag på 1,9 miljoner euro. När det gäller fredsmedling breddas det finländska del-tagandet i FN:s och andra fredsmedlings- och dialogprocesser. Från att ha fokuserat på finansiering av enskilda projekt styrs verksamheten mot aktivare påverkan för främjande av fred.\n\nFinland fortsätter att delta aktivt i internationell krishantering. Finland satsar främst på att delta i de internationella insatserna i Libanon och Irak, men deltar också i insatser i Kosovo, Afrika och Medelhavsregionen. För de finländska krishanteringsstyrkornas underhållsutgifter föreslås 50,1 miljoner euro i utrikesministeriets anslag. Den civila personalens deltagande i krishantering ska fortsättningsvis öka. För civil krishantering föreslås ett anslag på 19,2 miljoner euro.\n\nDen avlönade personalen för militär krishantering beräknas uppgå till 400 årsverken, och den civila krishanteringen beräknas sysselsätta cirka 140 experter 2023.\n\nUtvecklingssamarbete\n\nMålet för Finlands internationella utvecklingssamarbete är att utrota den extrema fattigdomen,\n\nminska ojämlikheten och tillgodose de mänskliga rättigheterna. Säkra levnadsförhållanden, mänskliga rättigheter och människors möjlighet att påverka sina angelägenheter, en tillräcklig inkomst och en god livsmiljö stärker också den internationella säkerheten, ekonomin och miljön.\n\nUtöver Finlands försvarsutrustningsstöd och materialhjälp till Ukraina och den hjälp som Finland ger de krigsflyende ukrainarna i Finland är utvecklingssamarbetet i Ukraina av väsentlig betydelse.\n\nFinland anvisar Ukraina ett tilläggsanslag på sammanlagt 30 miljoner euro ur anslagen för utvecklingssamarbete 2023. För detta ändamål har regeringen anvisat ett tilläggsanslag på 20 miljoner euro. Av detta stöd täcks 10 miljoner euro inom ramen för de nuvarande anslagen för utvecklingssamarbete.\n\nFinansieringen för nästa år är avsedd för att svara mot Ukrainas akuta behov och för att bidra till återuppbyggna-den av landet. Enligt de preliminära planerna avsätts anslag bland annat via EU och internationella finansinstitut. Ukraina har varit Finlands partnerland inom utvecklingssamarbetet sedan 2014. Fokusområdena i det långsiktiga samarbetet är undervisningens kvalitet, rättsstatsarbete, energitrygghet och klimatresiliens.\n\nDärtill bidrar utrikesministeriet med humanitärt bistånd och stöd i form av lån och säkerhet till Ukraina.\n\nFinlands offentliga utvecklingssamarbete beräknas i sin helhet uppgå till 1,2 miljarder euro, vilket motsvarar cirka 0,42 procent av bruttonationalinkomsten. För det egentliga utvecklingssamarbetet som förvaltas av utrikesministeriet föreslås anslag på 713 miljoner euro samt fullmakter att ingå förbindelser till ett värde av 397 miljoner euro så att utgifterna för dem infaller efter 2023. För en höjning av Finnfunds kapital föreslås 10 miljoner euro och för fi-nansiella investeringar inom utvecklingssamarbetet cirka 130 miljoner euro. Den andel som ska rapporteras som Finlands klimatfinansiering är uppskattningsvis cirka 232 miljoner euro år 2023.\n\nÖvriga anslag\n\nFör medlemsavgifter och finansiella bidrag till internationella organisationer föreslås cirka 104 miljoner euro. Största delen av anslaget går till Finlands betalningar till FN.\n\nFör samarbetet i Östersjöområdet, Barentsregionen och den arktiska regionen föreslås ett anslag på 3,0 miljoner euro. Det regionala samarbetet är viktigt för att främja stabiliteten, säkerheten, den hållbara utvecklingen och de ekonomiska möjligheterna i Östersjöområdet, Barentsregionen och Arktis. I verksamheten betonas projekt som stöder Finlands ordförandeskap i Barentsrådet 2021–2023.\n\n",
    "Hotdömd kvinna i rasistiskt angrepp mot valpersonal i Malmö": "MALMÖ. Valfunktionärer på Rosengård hotades i söndags av en 42-årig kvinna som är aktiv i högerextrema kretsar. I februari dömdes kvinnan till fängelse efter vapenhot mot en 15-årig flyktingpojke.\n\n– Hon sa att vi skulle åka hem till våra länder, att det var hennes land, säger Mariam Hussein, teamledare för valarbetarna på Rosengård."
}