{
    "TYSKLAND: LEDANDE INSTITUT SER BNP -0,4% 2023": "STOCKHOLM (Nyhetsbyrån Direkt) Tysklands ledande ekonomiska institut sänker sina prognoser rejält och spår nu att Tysklands BNP krymper med 0,4 procent 2023, efter en tillväxt på 1,4 procent i år.\n\nDet erfar Handelsblatt.\n\nTidigare prognos från i våras var att BNP skulle växa 2,7 procent i år och 3,1 procent nästa år.",
    "Tyska finansministern om Sveriges höga elpriser: ”Lätt att förstå kritiken mot Tyskland”": "BERLIN. Tysklands finansminister, liberalen Christian Lindner, vill dämpa de stigande energipriserna i Europa med tysk kärn- och kolkraft. Det är förståeligt att Tyskland kritiseras för att driva upp energipriserna i Sverige, enligt ministern.\n\n– Vi har ett enormt problem med energiutvinningskapaciteten i Europa, säger han till DN.",
    "Ny order för Vestas på 66 megawatt för vindkraftspark i Tyskland": "Danska vindkraftsbolaget Vestas har tagit emot en order för att bygga om vindkraftparken Lensahner Berg/Gaarz i nordöstra Schleswig-Holstein i Tyskland. Ordern är på 66 megawatt och kommer från fyra aktörer, Gaarz IV Windkraft och tre mindre projektföretag.\n\nDet framgår av ett pressmeddelande.\n\nLeverans och installation av de nya vindturbinerna väntas ske i tredje kvartalet 2023. Driftsättningen väntas ske under fjärde kvartalet samma år.\n\nJoel Andersson\n\nNyhetsbyrån Finwire",
    "Tyskland köper Uniper – blir ägare av svensk kärnkraft": "På onsdagsmorgonen kom nyheten som det har tisslats och tasslats om under de senaste veckorna. Den tyska staten köper ut finska Fortum ur krisbolaget Uniper, och blir största ägare med 98,5 procent av aktierna. I bakgrunden finns Unipers förlustbringande gasdistribution, som har pressat bolaget till konkursens brant sedan den ryska gasexporten skars ned.\n\nMen Uniper är en internationell bjässe som även har stora ägarintressen i Sverige. Bolaget är delägare i samtliga kärnkraftverk, med aktieinnehav på 8,5 procent i Forsmark, 29,6 procent i Ringhals och 54,5 i Oskarhamn. Med sina 170 vattenkraftverk är Uniper också Sveriges tredje största vattenkraftproducent.",
    "Hela städer släcks ned i Tyskland – för att spara el": "Målet med de nya reglerna är att spara 20 procent av gasförbrukningen och att elen ska räcka även om det blir en kall vinter. Besparingarna kräver dock en hel uppoffringar. Ett tydligt exempel finns i en gymnastiksal i staden Erding, där duscharna numera är utan varmvatten.\n\n– Det är det som upprört mest, säger Christian Wanninger som jobbar Erdings kommun.\n\nYtterligare ett problem finns i den otrygghet som många upplever på de mörka gatorna. Stadens borgmästare Max Gotz säger till SVT att man tänker se över möjligheten att göra undantag på särskilt utsatta platser, men vädjar samtidigt om förståelse från befolkningen.\n\n– Att spara leder alltid till upprördhet. Ett bra ordspråk säger att det måste vara värt att väcka ilska. Alla vill ju spara, men helst någon annanstans, säger han.\n\nHör boende i Erding om deras syn på ett mörkare Tyskland i klippet ovan.",
    "TYSKLAND: IFO-INDEX SJÖNK TILL 84,3 I SEPTEMBER (NY)": "(Tillägg: från stycke sex)\n\nSTOCKHOLM (Nyhetsbyrån Direkt) IFO-index över klimatet inom näringslivet i Tyskland sjönk till 84,3 i september jämfört med 88,6 föregående månad.\n\nDet rapporterar IFO. IFO-index baseras på en enkät bland cirka 9.000 företag.\n\nEnligt Trading Economics konsensusprognos väntades 87,0.\n\nIndex över det aktuella läget sjönk till 94,5 från 97,5 föregående månad. Väntat var 96,0.\n\nIndex över förväntningarna om framtiden sjönk till 75,2 jämfört med 80,5 föregående månad. Väntat var 78,0.\n\nIFO-chefen Clemens Fuest noterar i en kommentar att sentimentet i den tyska ekonomin har försämrats avsevärt och att IFO-indexet fallit till sin lägsta nivå sedan i maj 2020.\n\n\"Nedgången påverkar alla fyra sektorer i ekonomin. Företagen bedömde sin nuvarande verksamhet som tydligt sämre. Pessimismen beträffande de kommande månaderna har ökat betydligt; i detaljhandeln har förväntningarna fallit till rekordlägsta. Den tyska ekonomin glider ner i recession\", säger han.\n\nI tillverkningssektorn oroas företagen för de kommande sex månaderna och förra gången förväntningarna var så låga var i april 2020. Humöret har surnat i nästan alla industrier, och orderböckerna har krympt ytterligare.\n\nI tjänstesektorn störtdök index över affärsklimatet och bedömningarna om det nuvarande läget var betydligt sämre. Företagen räknar också med en ytterligare markant försämring kommande månader. Speciellt besöksbranschen gör sig redo för tuffa tider.\n\nClemens Fuest noterar även att affärsklimatet inom handeln har förvärrats igen och för första gången sedan i februari 2021 är tillbaka i negativt territorium, dessutom har förväntningarna förmörkats ytterligare.\n\nIFO-index sep aug jul\n\n==============================================================\n\nAffärsklimat 84,3 88,6 88,7\n\nNuläge 94,5 97,5 97,7\n\nFörväntningar 75,2 80,5 80,4\n\n==============================================================\n\n\n\n\n\n\n\nBild: IFO affärsklimat",
    "Tysklands svar på inflationen: 700 miljarder till hushållen": "Stödpaketet införs för att kompensera för de snabba kostnadsökningar som drabbat landets hushåll under de senaste månaderna, inte minst då energiräkningarna som skjutit i höjden på grund av den minskande gasförsörjningen från Ryssland.\n\n”Såväl hushåll som företag måste få tillgång till lämpligt stöd efter den börda de drabbats av på grund av de höga energipriserna”, säger den tyska regeringskoalitionen i ett gemensamt uttalande.\n\nBeskedet kommer dagen efter att ryska Gazprom förlänger stoppet av gasleveranser genom ledningen Nord Stream 1 på obestämd tid.\n\nI stödpaketet ingår bland annat ett engångsbidrag på 300 euro till de tyska pensionärerna, medan studerande i stället får 200 euro. Personer som är berättigade till bostadsbidrag får ett engångsbidrag på 415 euro i ett försök att kompensera för de ökande uppvärmningskostnaderna.\n\nSatsar på billig månadsbiljett\n\nRegeringen öronmärker även 1,5 miljarder euro för att utveckla den månadsbiljett som under sommaren gjort att tyska resenärer har kunnat resa på lokala och regionala transportnät över hela landet för endast nio euro.\n\nBiljetten var en del i ansträngningarna att minska beroendet av rysk gas och olja, genom att öka det kollektiva resandet.\n\nTyskland är ett av de länder i EU som tidigare varit mest beroende av rysk energi. Bland annat stod Ryssland före kriget för mer än hälften av den tyska gasimporten, hälften av kolimporten och drygt en tredjedel av oljeimporten. Den tyska regeringen har enats om ett stödpaket på 65 miljarder euro till de tyska hushållen. Michael Kappeler/AP/TT Den tyska regeringen har enats om ett stödpaket",
    "Lovisa Herold: Gasstoppet är en mardröm som blir verklighet för Tyskland": "BERLIN. Tysklands mardröm har blivit sann. På fredagen kom beskedet om att ryska Gazprom stoppar leveranserna genom ledningen Nord Stream – på obestämd tid.\n\nTyskland kan klara en vinter utan rysk gas. Men inte utan att betala ett högt pris.",
    "Satsning på billig kollektivtrafik förlängs i Tyskland": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Energikris skapar protester i Tyskland – risk för blackout": "BONN Samtidigt som Tysklands regering ger besked om att landets kärnkraftverk ska kunna fortsätta att producera el till april nästa år har startskottet inletts till vad som kallats för Tysklands ”heta höst”. I Leipzig i östra Tyskland demonstrerade tusentals mot rusande energipriser och mot kraftbolag som enligt kritiker redovisar skyhöga ”övervinster” när gaspriset drar med sig priserna på övrig energi.\n\nTyskland beslutade efter kärnkraftolyckan i japanska Fukushima 2011 att släcka ner kärnkraften senast 2022. Av de i dag tre återstående kärnkraftverken ska nu kärnkraftverken Neckarwestheim och Isar 2 i Sydtyskland fungera som en energireserv. Det meddelade på måndagen näringsminister Robert Habeck. Beslutet att avveckla kärnkraften kvarstår dock.",
    "Demonstration för klimatet på över 200 platser i Tyskland": "BERLIN. Rika länder måste ge fattiga det stöd de behöver för att hantera klimatförändringarna. Så löd kravet när Fridays for Future under fredagen uppmanade människor över hela världen att demonstrera.\n\n– Klimatkatastrofen är redan här, sa den tyska klimataktivisten Luisa Neubauer vid demonstrationen i Berlin.",
    "SvD:s podd Dagens story: Vad betyder Tysklands kris för Sverige?": "Hur kan det komma sig att ett land som förlorat två världskrig idag kan vara världens fjärde största ekonomi? Svaret är en kombination av internationell finansiering, stödpaket, nya valutor och genomgripande ekonomiska förändringar och export.\n\nMen på grund av sommarens rekordvärme, som bland annat fått vattennivån i Rhen att sjunka drastiskt, är handeln nu hotad. På Rhen fraktas 80 procent av alla varor i Tyskland, och den rinner genom sex europeiska länder, till Europas största hamn i Rotterdam.\n\nNär vattnet blir för lågt i floderna måste pråmarna packas lättare eller blir stående. Dessutom fraktas kol på floderna - till Tysklands kolkraftverk. Det är de som ska rädda tyskarna i vinter när Ryssland vridit åt gaskranarna. I vanliga fall hade Tyskland kunnat köpa el från Frankrike, men även fransoserna har brist på el, eftersom deras uttorkade floder gör att kärnkraftverken inte kan kylas ordentligt och har stängts av.\n\nPå en kvart får du veta vad som händer i Sverige och världen när Europas största ekonomi svajar – och varför Tysklands sits kan väcka ett visst mått av skadeglädje. Med SvD:s utrikesanalytiker Therese Larsson Hultin.\n\nEfter reklamen visas:\n\nDärför blir alla nervösa när Tysklands ekonomi svajar\n\nLyssna på Dagens story\n\nDagens story produceras av Svenska Dagbladet och distribueras av Acast. Förutom att lyssna här på SvD.se kan du även höra podden i följande kanaler:\n\nHitta podcasten genom att söka efter ”Dagens story” – eller klicka på länkarna.",
    "Sänk din elräkning – lär av Tyskland": "Italien: Vad innebär ny regim för Sverige och EU?",
    "Svenska Einride tar klivet in i Tyskland": "Det svenska fraktteknikbolaget Einride som utvecklar självkörande eldrivna lastbilar tar nu klivet in i Tyskland – Europas största transportmarknad. Här har man bland annat tecknat avtal med Electrolux.\n\n– Den tyska fraktssektorn står inför sin största utmaning hittills med stigande bränsle- och energikostnader, förarbrist och regeringen som kräver att utsläppen ska halveras till 2030, berättar Robert Ziegler, General Manager Europe på Einride.\n\n– Vi vet att vi genom digitalisering, automatisering och elektrifiering dramatiskt kan minska kostnader, leveranstider och utsläpp. Nu är det dags för tyska speditörer att ta till sig en ny generation fraktteknologi och framtidssäkra sin verksamhet, fortsäter Robert Ziegler.\n\nEinride kommer att öppna ett kontor i Berlin och bygga logistikhubbar i bland annat Hamburg och Ruhr. Ett laddningsnätverk längs Tysklands viktigaste kommersiella rutter ska säkra sömlösa elektrifierade transporter.\n\nSedan tidigare driver Einride en stor flotta av tunga elbilar i Sverige och USA. Bland samarbetspartners finns Lidl Sweden, Maersk och Oatly. Samarbetat med Electrolux följer ett redan etablerat partnerskap i Sverige och förväntas minska CO2-utsläppen med 92 procent jämfört med att köra med diesel. Flera Einride-partners har sett en liknande minskning samtidigt som kostnaden för diesel matchar.",
    "Tyskland kan vara redo att ta över Uniper": "Osäkerheten kring det tyska energibolaget Unipers framtidsutsikter har vuxit sedan Fortum och tyska staten i juli kom överens om hur det tyska företaget skulle räddas ur krisen. Nu skriver nyhetsbyrån Bloomberg att Tyskland planerar att nationalisera det tyska företaget.\n\nFortum uppger för sin del att förhandlingarna med tyska staten fortsätter och att inga beslut som skulle avvika från det krispaket parterna kom överens om i juli har fattats. Fortum meddelar att man informerar om så skulle ske.\n\nUnipers förluster har vuxit sedan överenskommelsen om krispaketet slöts och tyska staten är nu redo att öka sitt innehav i Uniper till över 50 procent eller till och med att nationalisera hela företaget, skriver Bloomberg.\n\nFortum skriver i sitt pressmeddelande på onsdagen att den försvagade omgivningen och Unipers ekonomiska läge måste beaktas då parterna fortsätter diskussionerna om en långsiktig lösning för det tyska energibolaget.\n\nUniper publicerade på onsdagen en engelsk version av samma pressmeddelande som Fortum på sin hemsida.\n\nMinister Tytti Tuppurainen (SDP) som ansvarar för statens ägarstyrning säger till MTV att det är Fortum och tyska staten som nu är förhandlingsparter. Men finska staten kommer enligt Tuppurainen inte att gå med på att Tyskland förstatligar Uniper utan ersättning.\n\nUniper uppgav då företaget presenterade sitt resultat i mitten av augusti att förlusterna för gashandeln uppgår till omkring 100 miljoner euro per dag. Den förlusten är nu enligt beräkningar från Credit Suisse uppe i 130 miljoner dagligen. Sedan dess har det tyska företagets resultat dessutom pressats av de säkerheter de stigande elpriserna kräver.\n\nSämre likviditet\n\nI slutet av augusti meddelade Uniper att företagets likviditet har försämrats sedan resultatet för årets andra kvartal presenterades. Uniper lyfte då två miljarder euro som beviljats i lån av den tyska statens KfW Bank. Totalt har banken nu lånat nio miljarder euro åt Uniper.\n\nDessutom anhöll Uniper om ytterligare ett lån på fyra miljarder euro. Skälet är alltså att det inte bara är de höga gaspriserna utan även de höga elpriserna i Norden som ställer krav på säkerheter från Unipers sida.\n\nUniper är Tysklands största gasimportör och har lidit stora förluster sedan Ryssland slutade exportera billig gas till Tyskland. Då Uniper inte får rysk gas har bolaget tvingats köpa gas på annat håll till betydligt högre priser för att kunna förse sina kunder med gas.\n\nI juli kom Fortum, Uniper och tyska staten överens om ett paket för att rädda Uniper. Paketet innebar att tyska staten gick in som ägare med en andel på 30 procent. Fortum skulle enligt uppgörelsen förbli majoritetsägare med en andel på 56 procent, men inte behöva gå in med ytterligare pengar i Uniper.\n\nParterna har sedan uppgörelsen nåddes förhandlat fortfarande om detaljerna i paketet. Osäkerheten kring Unipers verksamhetsförutsättningar och framtidsutsikter har vuxit sedan juli, uppger Fortum.\n\nRisk för ond cirkel\n\nI början av augusti spekulerade ekonom Roger Wessman i möjligheterna att Fortums andel i Uniper skulle minska. Det genom att Tyskland försett Uniper med nytt kapital i form av så kallade konvertibla skuldebrev. Det innebär att tyska staten på vissa villkor kan förvandla sin skuld till aktier om Uniper inte klarar av att betala sin skuld.\n\nWessman talade då om en ond cirkel, där Unipers förluster och en låg aktiekurs innebär att tyska staten kan köpa stora mängder aktier för sina skuldebrev. Och ju fler nya aktier tyska staten köper, dess lägre blir aktiekursen.\n\nFortum har investerat 7 miljarder euro i sin andel i Uniper och dessutom lånat ut 8 miljarder till det tyska bolaget. Unipers marknadsvärde ligger i dag klart under 7 miljarder och Fortum har inte gjort någon nedskrivning av aktiernas värde.\n\nFortums aktie reagerade på nyheten genom att sjunka på börsen i Helsingfors. Nedgången var ändå inte speciellt brant. Unipers kurs däremot formligen rasade på börsen i Frankfurt under onsdagshandeln.",
    "Lägre ersättning till friskolor väcker kritik i Tyskland": "BERLIN. Friskolornas vinster är en politisk stridsfråga i Sverige. Jämfört med Tyskland är skillnaden när det gäller finansiering stor. Där får friskolor inte gå med vinst och den statliga ersättningen kommer först efter minst två års prövotid.\n\nReglerna får hård kritik av landets friskolor.\n\n– Vi känner oss ofta oönskade, säger Christina Reiche, som arbetar på en skolstiftelse.",
    "TYSKLAND: GASLAGER NÄRMAR SIG 90% FYLLNADSGRAD - HABECK": "STOCKHOLM (Nyhetsbyrån Direkt) Gaslagren i Tyskland närmar sig en fyllnadsgrad på 90 procent trots att landet inte längre köper gas till vilket pris som helst.\n\nDet sade tyske ekonomiminister Robert Habeck på måndagen, enligt internationella medier.\n\nHan tillade att om Tyskland lyckas med energisparåtgärderna, och om vintervädret blir gynnsamt, så kan Tyskland klara vintern bra. Men gaslagren väntas vara tömda efter vintern.\n\nHabeck sade också att Tyskland kan ha två fungerande terminaler för flytande naturgas (LNG) i vinter, och att Tyskland kommer att fortsätta stödja stora gasimportörer, som VNG, och inte låta bolagen bli insolventa.",
    "”Tyskland och Europa står redo för ryskt gasstopp”": "”Tyskland och Europa står redo för ryskt gasstopp”\n\nBåde Tyskland och Europa är förberedda ifall Ryssland får för sig att helt strypa gasflödet. Det säger Tysklands förbundskansler Olaf Scholz i ett uttalande på lördagen, rapporterar Bloomberg.\n\nScholz uppger att Tyskland har riggat terminaler i de norra delarna av landet för att kunna importera naturgas, samtidigt som man har sparat i ladorna.\n\nTysklands ekonomiminister Robert Habeck meddelade tidigare att man behåller två kolkraftverk som reservkapacitet för att säkerställa försörjningen.",
    "England löste kryss – massiv kritik mot Maguire: \"Borde inte vara i närheten av laget\"": "Det fanns ingenting att spela för i måndagens Nations League-match mellan England och Tyskland. Det står sedan tidigare klart att England degraderas till B-divisonen och att Tyskland landar på en tredjeplats.\n\nGivet de båda lagens utgångsläge upplevdes matchen något avslagen - men inte händelselös. Inför matchen fick Englands Harry Maguire utstå burop från fansen.\n\nI den första halvleken upplevdes Tyskland snäppet vassare. Man kom till något fler avslut och lyckades behålla bollen lite längre än England.\n\nMen de hetaste målchanserna, de stod Englands Raheem Sterling för. Han lyckades bland annat komma fri med Marc-André ter Stegen efter att ha gjort bort de två sista försvararna. Avslutet blev en aning svagt och gick rakt på Tysklands målvakt. Men anfallaren bjöd på flera farliga lägen efter det, alla slutade dock i \"nästan\"-mål.\n\nANNONS\n\nEnglands ytterback John Stones skadades sent i den första halvleken. Försvararen kunde gå av planen själv men kunde inte fortsätta spela och ersattes av Kyle Walker.\n\nDet var i den andra halvleken som matchen tog ordentlig fart. Efter att Maguire blev utbuad inför matchstart fullbordades mardrömen när han orsakade straff efter 51 minuter. Ilkay Gundogan klev fram till straffpunkten och tryckte dit matchens första mål.\n\n\"Maguire där igen. Blind lojalitet från Southgate. I den form han är i borde han inte vara i närheten av det här laget. Galet att Tomori inte fick en chans ikväll\", skriver The Athletic-reportern James Pearce på Twitter.\n\nTyskland var igång. Efter ett väletablerat anfall kunde Kai Havertz avsluta utanför straffområdet. Ett klockrent skott med vänstern gav Tyskland 2-0.\n\nDe engelska fansen var missnöjda vid det här laget men de som hade tankar på att lämna arenan fick tänka om.\n\nANNONS\n\nPlötsligt tog matchen en oväntad vändning när Luke Shaw fick en passning från Reece James och tog emot den på bröstet. Han tryckte dit reduceringen och Niklas Süle gjorde ett försök att rensa bort bollen, men den var redan över mållinjen.\n\nSedan gick det snabbt. Bara tre minuter efter 2-1-målet gjorde Mason Mount 2-2 möjligt.\n\nInnan matchen var över hade England vänt. Med sju minuter kvar av ordinarie tid fick England straff som Harry Kane tryckte dit. 3-2.\n\nMen lyckan blev inte långvarig. Nick Pope stod för en jättetavla när han släppte en retur som Kai Havertz smidigt kunde trycka dit.\n\nMatchen slutade 3-3.\n\nStartelvor:\n\nEngland: Pope - Stones, Dier, Maguire - James, Bellingham, Rice, Shaw - Foden, Kane, Sterling\n\nTyskland: Ter Stegen - Kehrer, Süle, Schlotterbeck, Raum - Gündogan, Kimmich - Hofmann, Musiala, Sané - Havertz",
    "Thomas Steinfeld: Kriget i Ukraina har invaderat också civilsamhället": "Efter Putins överfall på Ukraina har även civilsamhället kommit att bli en part i kriget. Det strävar inte längre efter fred utan efter seger. Thomas Steinfeld bekymras av detta, men hoppas på en återkomst för dialog i stället för krig.",
    "Tesla prioriterar celltillverkning i USA framför Tyskland": "Tesla prioriterar celltillverkning i Texas framför Berlin. Orsaken ska vara fördelaktiga skattelättnader på andra sidan Atlanten.\n\nDen amerikanska biltillverkaren öppnade sin första europeiska fabrik i Grünheide utanför Berlin i mars i år. Gigafactory Berlin-Brandenburg, som den heter, tillverkar Model Y.\n\nPlanen har även varit att Tesla ska börja tillverka litumjonceller i en intilliggade fabrik. Kapaciteten är angiven till 50 GWh per år, vilket kan jämföras med de 60 GWh som Northvolt i Skellefteå fullt utbyggd ska kunna tillverka.\n\nMen Tesla har nu pausat de tyska batteriplanerna, rapporterar The Wall Street Journal med hänvisning till källor.\n\nAmerikanska skattelättnader\n\nAnledningen sägs vara att Tesla har möjlighet att kvalificera sig för ett nyligen sjösatt amerikanskt stimulanspaket kallat Inflation Reduction Act (IRA). Den amerikanska regeringen ska till exempel ge 35 dollar i skatterabatt per kilowattimme battericell som produceras i USA.\n\nDe kraftigt ökande energipriserna i Europa kan också vara en orsak, enligt WSJ.\n\nTesla kommenterade uppgifterna på fredagen. Batteritillverkning i USA är prioriterad på grund av subventionerna, enligt bolaget. Men effekten blir snarast att fabriken i Texas ökar takten snabbare än först tänkt, medan det kommer att gå långsammare än beräknat i tyska Grünheide. Exakt när tillverkningen i Tyskland tidigare var tänkt att komma igång är oklart, men första kvartalet 2023 har nämnts i spekulativa ordalag, enligt Electrive.\n\nUppdaterad version: Artikeln är uppdaterad med kommentar från Tesla. En felaktig uppgift om att batterifabriken i Tyskland ännu inte börjat byggas är också borttagen.",
    "Norge inkasserar miljarder – på svensk elexport till Tyskland": "De skenande priserna på energimarknaden slår hårt mot svenska hushåll och företag. Det högsta priset betalar kunderna i södra Sverige, elområde fyra.\n\nSamtidigt har Sverige övertagit platsen som Europas största nettoexportör av el. Bland annat skickas svensk el till Tyskland genom havskabeln Baltic Cable.\n\nEftersom det är ont om kraftproduktion i södra Sverige och överföringskapaciteten från norr är begränsad så bidrar exporten till att priserna ökar ännu mer i Sydsverige.\n\nTysklandskabeln ägs av ett Malmöbaserat aktiebolag med samma namn. Precis som Svenska Kraftnät får Baltic Cable så kallade flaskhalsintäkter när det är prisskillnader mellan de områden som elen skickas mellan – ju större prisskillnad, desto större intäkter.\n\nSverige skickade nästan två terawattimmar el till Tyskland från januari till juli i år. Det är ungefär hälften av all den el som Skånes alla villor, lägenheter och fritidshus använder under ett år. Foto: Jens Forsberg\n\nVinst på en halv miljard\n\nBaltic Cable är i sin tur helägt av det norska statliga energibolaget Statkraft. De senaste åren har på grund av den skakiga elmarknaden varit lönsamma för företaget. Förra året mer än fördubblades flaskhalsintäkterna till över 800 miljoner kronor och vinsten blev en halv miljard.\n\nMen det är ingenting mot i år.\n\nSVT:s granskning visar att Baltic Cable hittills i år har dragit in tre miljarder kronor som ett resultat av de stora prisskillnaderna på el mellan Tyskland och södra Sverige.\n\n– Jag är själv chockerad över att det blivit så pass högt som det blivit, säger Jan Brewitz, vd på Baltic Cable.\n\nTidigare kunde bolaget ta ut aktieutdelningar men nu hamnar miljarderna på ett särskilt internkonto som tillhör det norskägda bolaget. Det har nämligen pågått en tvist med Energimarknadsinspektionen och dess tyska motsvarighet under flera år gällande hur pengarna får användas.\n\nFrågan är om Baltic Cable, likt Svenska Kraftnät, måste investera flaskhalsintäkterna i elnätet eller om de ska få plocka ut pengar i aktieutdelningar.\n\nMellan 2005 och 2014 tog Baltic Cables ägare - Statkraft och tidigare även Eon - ut totalt 1,9 miljarder i aktieutdelning. Efter det inleddes tvisten med Energimarknadsinspektionen och inga utdelningar har gjorts. Foto: Jens Forsberg\n\n”Inget konstigt med det”\n\nJakob Norström, vd för Statkraft Sverige och styrelseordförande i Baltic Cable, beskriver den senaste tidens intäkter som extrema. Samtidigt är han tydlig.\n\n– Det är Baltic Cables pengar.\n\nEnligt honom är de i grunden överens med Energimarknadsinspektionen om att de bör få ta ut någon form av avkastning.\n\n– Det är väl inget konstigt med det. Under perioden har vi haft dåliga år och bra år, det är en risk. Det är så marknaden fungerar, säger Jakob Norström.\n\nTvisten om hur mycket vinst bolaget får plocka ut pågår fortfarande.\n\nVet du mer? Tipsa SVT:s granskande reportar",
    "Tysklands elkris: Reklamskyltar stängs ned": "Italien: Vad innebär ny regim för Sverige och EU?",
    "Tyskland betalar ut 300 miljoner för OS-massakern": "Elva israeliska idrottsmän mördades av den palestinska terrororganisationen Svarta september i ”Münchenmassakern” under OS 1972.\n\nÅtta medlemmar stormade då OS-byn och dödade två israeliska idrottsmän och tog nio israeler som gisslan. Organisationen krävde att Israel skulle frige 234 palestinska fångar i utbyte.\n\nVästtysk polis besköt därefter Svarta september som svarade med att döda samtliga i gisslan. I de efterföljande striderna dödades fem medlemmar i terrororganisationen och en västtysk polis.\n\nNu har den tyska staten nått en överenskommelse med drabbade familjer om kompensation för attentatet, dagar före 50-årsdagen av terrorattacken.\n\nLandets ledare närvarar\n\nFamiljerna, som tidigare tänkt bojkotta den minnesstund som staden arrangerar på måndag, kommer nu att närvara.\n\nTysklands president Frank-Walter Steinmeier och Israels Isaac Herzog kommer också finnas på plats under ceremonin.\n\n”Vi är glada och lättade över att en överenskommelse om historiskt klargörande, erkännande och kompensation har nåtts strax före 50-årsdagen och före den israeliska presidenten besöker Tyskland”, säger de i ett gemensamt uttalande och tillägger:\n\n”Överenskommelsen kan inte läka alla sår. Men det öppnar en dörr till varandra.”\n\nUpphäver sekretess\n\nSom en del i avtalet erkänner Tyskland ”sitt ansvar och det oerhörda lidandet hos de som mördades och deras släktingar”.\n\nTyskland ska även upphäva sekretessen på dokument som rör gisslantagandet och den följande misslyckade räddningsoperationen.\n\n”Jag vill uttrycka min tacksamhet för detta viktiga steg från den tyska regeringen, ledda av förbundskansler (Olaf) Scholz, som tar ansvar och betalar skadestånd för den historiska orättvisan som familjerna till offren i Münchenmassakern utsatts för”, säger Isaac Herzog i ett separat uttalande.\n\nHistoriskt dokument: 50 år sedan OS-massakern i München",
    "TYSKLAND: KRÄVS NY CHOCK FÖR UPPHÄVA SKULDBROMS - LINDNER": "STOCKHOLM (Nyhetsbyrån Direkt) Det kan bara bli en ny suspendering av skuldbromsen i Tyskland om det kommer en ny chock från utlandet.\n\nDet skriver den tyske finansministern Christian Lindner i en artikel i Der Spiegel enligt Reuters.\n\nSkuldbromsen, som bara tillåter ett litet budgetunderskott i förhållande till BNP, upphävdes tillfälligt under pandemin men väntas åter träda i kraft nästa år.\n\n\"Bara om det blir en plötslig, oförutsedd chock från utlandet så skulle ett undantag från skuldbromsen vara sista utväg\", skrev han.",
    "TYSKLAND: VERDI KRÄVER ENERGIBONUS ÅT LÅGBETALDA BANKANSTÄLLDA": "STOCKHOLM (Nyhetsbyrån Direkt) Det tyska fackförbundet Verdi kräver en speciell engångsbetalning åt lågavlönade i bankindustrin för att hjälpa dem med höga energipriser, rapporterar Reuters.\n\nVerdi kräver en engångsbetalning om 1.500 euro i år och en till lika stor nästa år. 40.000 anställda berörs.\n\nDe tyska banker som Reuters varit i kontakt med har avböjt att kommentera.",
    "Tyskland fyller gaslagren för vintern – före schemat": "Tyskland fyller gaslagren för vintern – före schemat\n\nTyskland fortsätter ligga före schemat med att fylla gaslagren för vintern. Den 1 oktober ska lagren vara fyllda till 85 procent – något landet väntas uppnå redan i början av september, skriver Bloomberg.\n\nEnligt den tyska energimyndigheten BNA var lagren i fredags fyllda till 81,3 procent.\n\nTysklands försök att ersätta den ryska gasen går enligt finansminister Robert Habeck mycket bra. Arbetet med flytande anläggningar för flytande naturgas går enligt plan och leveranser från Nederländerna, Belgien och Frankrike kommer att öka, säger han.\n\nEnligt uppgifter i Der Spiegel bestod endast 9,5 procent av den tyska gaskonsumtionen i augusti av rysk naturgas, skriver Reuters.",
    "Basket-EM: Tyskland slog ut Grekland – Giannis Antetokounmpo utvisad": "Storstjärnan utvisad när Tyskland skrällde\n\nPublicerad: 13 september Uppdaterad: 14 september\n\nhelskärm Giannis Antetokounmpo.\n\nGrekland var en av favoriterna till EM-guldet.\n\nMen Tyskland stod för en jätteskräll i kvartsfinalen efter att storstjärnan Giannis Antetokounmpo fått lämna matchen.\n\n– Vilket antiklimax, vilket otroligt antiklimax, säger Viasats kommentator Magnus Dahlborn.\n\nMed storstjärnor som Luka Doncic, Nikola Jokic och Giannis Antetekounmpo har basket-EM 2022 varit det mest stjärnspäckade någonsin.\n\nMen nu är två av de största utslagna ur turneringen. Jokic och guldfavoriten Serbien försvann redan i åttondelsfinalen mot Italien och i kvartsfinalen var det Antetekounmpos och Greklands tur.\n\nLämnade i tårar\n\nGrekland ledde kvarten mot Tyskland i paus med 61-57. Men i den tredje perioden plockade Tyskland bort Antetekounmpo och vann perioden med 26-10.\n\nNär storstjärnan, som stod för 31 poäng, sedan fick lämna matchen halvväggs in i fjärde vid underläge 96-82 efter att ha dragit på sig sin andra osportsliga foul var uppförsbacken alldeles för brant för Grekland.\n\nDet spelade ingen roll att Tysklands stjärna Dennis Schröder också fick lämna matchen kort senare med två tekniska fouls. Tyskland vann med 107-96 och tog sig vidare till semifinal mot Spanien medan de flera av de grekiska spelarna lämnade i tårar.",
    "Tyskland satsar på dansk energiö: ”Ett flaggskeppsprojekt”": "För att minska beroendet av rysk energi satsar Tyskland på en elförbindelse till den planerade energiön på danska Bornholm. Ön blir troligen först i världen i sitt slag.\n\nEnergiön som planeras på ön Bornholm i Östersjön ska vara i drift 2030 och då fungera som en knutpunkt för el från flera havsbaserade vindparker. Totalt ska ön ha en kapacitet för att ta emot minst 3 GW, vilket är en ökning från de 2 GW som tidigare planerades.\n\nEnligt den danska regeringen ska 3 GW räcka till att förse upp till 4,5 miljoner hushåll med el.\n\nDanmark och Tyskland är nu överens om att förbinda sina respektive länder med en undervattenskabel. På så sätt ska elhandeln länderna emellan kunna öka, skriver den danska regeringen i ett pressmeddelande.\n\n– Grön el från Bornholms energiö kommer att komplettera nationell elproduktion och minska vårt beroende av fossil energiimport, säger Robert Habeck, Tysklands finans- och klimatminister i pressmeddelandet.\n\nPlaner på två danska energiöar\n\nEnergiön på Bornholm blir därmed ett gemensamt projekt för Danmark och Tyskland. Länderna ska fördela kostnader och vinster lika.\n\n– Energisamarbetet med Danmark är ett flaggskeppsprojekt, säger Robert Habeck.\n\nElförbindelsen mellan Danmark och Tyskland kommer att bli ungefär 470 kilometer lång. På mitten, på ön Bornholm, ska en ny nätstation byggas.\n\nKostnaden för energiön och dess elförbindelser landar på cirka 90 miljarder kronor, inklusive nya vindparker, och ska fördelas mellan den tyska elnätsoperatören 50 Hertz och dess danska motpart Energinet, skriver Bloomberg.\n\nDanmark har även planer på en energiö om 3–10 GW i Nordsjön. Tanken med öarna är att kunna ta emot el från flera vindparker och sedan skicka den vidare till flera länder. Ambitionen är också att öarna ska hysa produktion av vätgas eller klimatneutrala bränslen så att överskottsel från vindkraften tas till vara.\n\nMöte om ryskt oberoende\n\nFör energiön i Nordsjön är planen att bygga en helt ny, konstgjord ö, medan den i Östersjön placeras på den befintliga ön Bornholm.\n\nI dag har Danmark havsbaserad vindkraft om 1,5 GW. Motsvarande siffra för Tyskland är 1 GW.\n\nUnder tisdagen den 30 augusti ska regeringschefer och energiministrar från flera länder i Östersjöregionen och EU mötas på Bornholm för att diskutera vägen mot att bli oberoende av energi från Ryssland.",
    "Tysklands mest kända skepp på besök i Helsingfors: \"Gott budskap till världen om att vi står enade\"": "När sjökadetten Marlon Mähl bär sin uniform på en tågstation i Tyskland kommer många fram.\n\n– De tackar mig för att jag är i försvaret och säger att de uppskattar det. Så var det inte tidigare. Då man var mer negativt inställd, säger han.\n\nPå tisdagsmorgonen står han på det prestigefulla skolskeppet Gorch Focks däck i den lätta brisen i Helsingfors. Gorch Fock har legat förtöjd vid Skatuddskajen sedan i lördags. Nu under tisdagen och på onsdagen får utomstående besöka den tyska marinens skepp.\n\n– Att vi nu är här ger en signal åt finländarna och tyskarna, säger överstelöjtnant Robert Meier.\n\nGorch Fock är ett prestigefullt och känt skolskepp från Tyskland.\n\nHan har Finlands ansökan om att gå med i Nato i tankarna.\n\n– Det ger ett gott budskap till världen om att vi står enade.\n\nMähl upplever att kriget i Ukraina fått tyskarna att se annorlunda på försvaret.\n\n– I Tyskland har man insett att försvarsmakten behövs, mer än man gjort under de senaste tjugo-trettio åren.\n\nHan är på Gorch Fock för att han utbildar sig till marinofficerare.\n\nRobert Meier förklarar varför sjökadetter fortfarande utbildas på ett traditionellt segelfartyg.\n\nRobert Meier har besökt Helsingfors en gång tidigare. Då seglade han från Tyskland i en liten segelbåt tillsammans med sin flickvän.\n\n– Här ombord kan du känna vinden, vågorna, och kylan ... du känner vad vårt jobb går ut på. Vi har en laganda här. På en fregatt, alltså ett modernt skepp, är det många uppgifter du kan utföra ensam. Men här klarar du inte av att göra något på egen hand. För att hissa ett segel behöver du mellan 20 och 30 personer.\n\nIngen semester\n\nMarlon Mähl beskriver tiden ombord på skolskeppet som mer än perfekt.\n\nMarlon Mähl började sin utbildning i fjol. Efter seglatsen ska han till USA.\n\n– Men jag ska inte ljuga, i början var jag omotiverad. Vi som studerar har inte haft någon semester på ett år, vilken man vanligtvis brukar ha. Vi är alla lite trötta. Men nu är alla motiverade för vi jobbar tillsammans, säger han och ser entusiastisk ut.\n\nSkolskeppet Gorch Fock Är tyska marinens skolskepp. Det är 89,3 meter långt, 12 meter brett, har tre master och kan segla i upp till 18 knop. Fartygets kapten är kommodor Andreas-Peter Graf von Kielmansegg. Drygt 190 personer är ombord under den här seglatsen. Finska kustbrigadens kommendör, kommodor Marko Laaksonen, är värd för besöket. Gorch Fock byggdes 1958. Det är uppkallat efter den tyska författaren Johann Kinau som skrev under pseudonymen Gorch Fock. Kinau dödades vid Skagerrakslaget 1916 under första världskriget. Fartyget har också en förlaga, Gorch Fock I, som byggdes 1933, men som Sovjetunionen tog som krigsskadestånd. Sovjet bytte namn på fartyget till Tovarishch. Den ursprungliga Gorch Fock återvände till Tyskland 2003 och är nu ett museifartyg. Vik ut ▼\n\nHan har fått besöka nya länder, som Finland, under resan. Efter seglatsen på Gorch Fock åker han till United States Naval Academy för att representera Tyskland. Akademin ligger i Annapolis i delstaten Maryland.\n\nKadetterna delar på små rum och sover i hängmattor.\n\nSjökadetten Nicholaus Demme beskriver resan ombord som trevlig, men ibland tuff.\n\n– Jobbet ombord, som att hissa segel och att städa är fysiskt tungt. Vi är 30 personer som delar på ett rum på 25 kvadrat. Vi sover i hängmattor. Det finns inget privatliv.\n\nHan berättar att de tagits emot väl i hamnar de besökt. Samtidigt har det blivit många långa nätter när man står vakt. Demme har också jobbat uppe i riggen på den andra bommen, som är 40 meter upp i luften.\n\nManskapet har seglat Gorch Fock från Stettin i Polen till Helsingfors. Den sista anhalten blir hemmahamnen i Kiel i Tyskland.\n\n– Vi skickas upp på bommarna varje gång ett segel ska hissas eller tas ner.\n\nDyr renovering\n\nGorch Fock låg i docka i många år medan det renoverades. Kostnaderna skenade rejält, från väntade 10 miljoner euro till 135 miljoner euro, vilket väckte frän kritik i Tyskland.\n\nSkeppet har varit i användning i drygt ett års tid.\n\nMätaren visar farten ombord på skolskeppet.\n\nFör över tio år sedan var skeppet inblandat i en skandal. År 2011 omkom en kvinnlig kadett när hon störtade från masten.\n\nEnligt kadetterna ska den dåvarande kaptenen ha bagatelliserat olyckan. Allvarliga anklagelser om trakasserier, sexuella trakasserier och ovärdiga ritualer framfördes också då.\n\nSjökadetterna lär sig praktisk kunskap om segling under tiden ombord. Minst lika viktigt är att skapa samhörighet mellan studerandena. Ombord på det nästan 90 meter långa fartyget krävs det många personer för att till exempel hissa ett segel.",
    "Ny flyglinje från Tyskland till Sälen": "Ny flyglinje från Tyskland till Sälen\n\nTill vintern lanseras en ny flyglinje från tyska Lübeck till flygplatsen Scandinavian Mountains Airport i Sälen.\n\nScandinavian Mountains Airport (Sälen/Trysil) öppnade 2019 och har väckt stor debatt runt om i landet. När det första flygplanet landade på flygplatsen fanns medlemmar från POW (Protect Our Winters) på plats och visade sin missnöje med stora banderoller. Organisationen skrev också en debattartikel på freeride som väckte stor uppmärksamhet och skidanläggningen Tänndalen startade ett reklamkrig med sloganen ”Här landar inga flygplan”.\n\nFlygplatsen hamnade något i skymundan i skuggan av pandemin som gjorde att flygandet i hela världen minskade drastiskt. Men nu syns åter flygplan i skyn och inför denna vintern så lanserar Tyska Lübeck Air en helt ny flyglinje till Scandinavian Mountains Airport med premiär 28 januari 2023.\n\nLinjen kommer att trafikeras på lördagar under vintersäsongen fram till den 8 april och detta är den första tyska linjen till Sälen/Trysil och både flygbolaget och flygplatsen har stora förhoppningar.\n\n– Det är otroligt glädjande att kunna presentera den här helt nya flyglinjen från Tyskland. Det ska bli väldigt spännande att se hur linjen tas emot av nordtyskarna som vi vet älskar vår vackra fjällmiljö, snö och vintersport. Våra unikt korta transfertider ut till skidanläggningarna i kombination med en förstklassig alpin familjeprodukt ger oss ett bra utgångsläge. Säger Gunnar Lenman, vd på Scandinavian Mountains Airport.\n\nI nuläget går det svenska avgångar från Stockholm-Bromma, Ängelholm och Malmö till flygplatsen i Sälen/Trysil. Från Danmark går det avgångar från Köpenhamn, Ålborg, Köpenhamn, Ålborg, Århus och Sønderborg. Det går också att flyga från Nederländerna direkt till Sälen, och då avgår flyget från Groningen och Amsterdam. Engelsmännen kan resa från London och även från Luxemburg går flyg sedan tidigare. Och till vintern kommer det då också gå att flyga från Lübeck, Tyskland.\n\nScandinavian Mountain Airport ser flera fördelar med den nya flyglinjen, både från en internationell synvinkel men också ur ett lokalt perspektiv.\n\n– Vi är övertygade om att Tyskland kommer att vara en stor och viktig marknad i framtiden och med den här nya linjen hoppas vi att fler tyska flygbolag får upp ögonen för oss.\n\n– En extra bonus med den här nya linjen är att vi som bor i närområdet snabbt och enkelt nu kan ta oss ner till Tyskland på ett snabbt och enkelt sätt, avslutar Gunnar Lenman.",
    "Polisrazzia mot rysk oligark i Tyskland": "Den ryske miljardären Alisher Usmanovs egendom i tyska Tegernsee, i södra Bayern utsattes för en polisräd tidigt på onsdagsmorgonen.\n\nUnder onsdagen ska 250 tjänstemän från den federala kriminalpolisen, den bayerska statliga kriminalpolisen och ett särskilt team från en skatteutredningsavdelning ha fått i uppdrag av åklagarmyndigheten i München och Frankfurt att genomsöka 24 fastigheter runt om i landet som ska vara kopplade till Usmanov.\n\nUtredare uppger till tidningen att det rör sig om misstankar om penningtvätt och skattesmitning.\n\nTyska åklagare säger till Der Spiegel att Usmanov misstänks ha genomfört flera transaktioner mellan 2017 och 2022 med hjälp av ett komplext nätverk av offshore-företag för att dölja betalningar som kan röra sig om miljontals euro. Det rapporterar även Irish Examiner.\n\n\"Det finns en misstanke om att de överförda beloppen härrörde från brott, i synnerhet skatteflykt\", sade åklagaren.\n\nI mars tidigare i år hamnade Usmanov på EU:s sanktionslista, då han bedöms vara en ”Kreml-vänlig oligark” med ”särskilt nära band till Rysslands president Vladimir Putin”, uppger Süddeutsche Zeitung. Sanktionerna kom efter att han identifierats som en av \"Putins favoritoligarker”, vilket The Guardian rapporterar.\n\nLÄS OCKSÅ: Rysk lyxjakt säljs på auktion i Gibraltar\n\nLÄS OCKSÅ: Rysk affärsman död – tionde i rad\n\nLÄS OCKSÅ: Ukraina kan få oligarkernas tillgångar\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Hur effektiv är Tysklands energipolitik?": "Många politiska observatörer har vant sig vid att se Tyskland som Europas ekonomiska lokomotiv. Nu drabbas Tysklands ekonomi hårt av stigande gaspriser.\n\nTysklands beroende av billig rysk gas kommer dock att leda till ekonomiska problem i hela Europa. Nu är frågan hur allvarliga dessa problem blir.\n\nEn del ekonomer talar redan om den tyska effektiviteten som en illusion, skriver nyhetssajten Svenska Yle.\n\n- Den ekonomiska framgången som vi sett under senare år har kanske inte alls berott på väl organiserat arbete och en högt stående ingenjörskonst – utan snarare på ett stabilt flöde av billig rysk energi, skriver Yle.\n\nBeroendet ett problem\n\nPenna Urrila som är chefsekonom på Finlands näringsliv EK anser att Tysklands beroende av fossila bränslen och billig energi, till stor del från Ryssland, är ett problem.\n\n– I dagens läge när Tyskland försöker bli av med sitt beroende så snabbt som möjligt kommer det inte att gå så smidigt som man önskade. Den tyska konkurrenskraften har delvis byggt på förmågan att använda just billig energi.\n\nDen tyska konkurrenskraften har delvis byggt på förmågan att använda just billig energi, säger ekonomen Penna Urrila, till nyhetssajten Svenska Yle.\n\nAllt verkar nu hänga på gasmarknaden och hur Tyskland kan få gas i ett läge där man inte kan få den från Ryssland.\n\n– Kan de hitta alternativa lösningar och importera gas från olika källor? Gasen har inte bara varit ett viktigt bränsle för hushåll och kraftverk. Den har också varit en viktig råvara för den kemiska industrin. Om Tyskland inte får gas kan det bli produktionsstopp. Där är det viktigt att kunna hålla i gång processerna, säger Penna Urrila.\n\nTyskland påverkar hela Europa\n\nKlart är att den tyska ekonomin nu kraftigt är på väg nedåt. De tyska problemen kommer att sprida sig som chockvågor i hela Europa.\n\n– De kanske mest utsatta är länderna ligger i Tysklands närområden i östra Mellaneuropa, länder som Polen, Slovakien och Ungern. Den tyska bilindustrin köper mycket varor från underleverantörer i dessa länder. Tysklands betydelse för länder som Beneluxländerna och Frankrike är också större än för oss, säger Penna Urrila.\n\nSpeciellt när det gäller de indirekta effekterna. Det är ett stort land som genererar mycket ekonomisk aktivitet i hela Europa.\n\nRekordlåg nivå\n\nDen ekonomiska tillväxten i Tyskland stagnerade under april–juni 2022. Zew-indexet som mäter tyska placerares förväntningar har sjunkit till nivåer som man inte har sett sedan finanskrisen 2008.\n\nDe tyska konsumenternas förtroende har sjunkit till rekordlåga nivåer. Deras syn på framtiden är nu mycket dystrare än under coronakrisen. Också försäljningen inom detaljhandeln minskar. Hushållen sparar nu pengar i hopp om att klara av kommande energiräkningar.\n\nElpriset kommer att stiga ytterligare\n\nDet är uppenbart att energipriset kommer att stiga betydligt under hösten och vintern. Bland annat Uniper som till stora delar ägs av Fortum kommer att få börja överföra nästan alla sina kostnader för att köpa gas på konsumenterna i oktober.\n\nPenna Urrila håller med många andra bedömare om att den kommande vintern blir mycket svår för Tyskland. Däremot ser han de mest extrema farhågorna om att en akut gasbrist som skulle leda till en stängning av den tyska ekonomin som lite överdrivna.\n\n– Där kan man kanske vara en aning lugnare nu när de har kunnat fylla på sina gaslager. En akut omfattande gasbrist är i dag mindre sannolik än för bara några veckor sedan.\n\nAlternativa energikällor behövs\n\n– Men utan vidare måste tyskarna spara energi och tänka om hela sin ekonomiska och industriella struktur på kort tid. Det är en stor utmaning att snabbt ställa om till grön energi och hitta de alternativa energikällorna. Man hade kanske tänkt göra det på tio till tjugo år. Nu måste man göra det så fort som möjligt.\n\n– Om man tänker på nästa år och vidare har de kunnat genomföra vissa reformer som kan förbättra läget på lång sikt. Också de närmaste åren kommer att vara svåra, men på lite längre sikt kommer de åtgärder man vidtar nu då man faktiskt satsar på att hitta alternativa energikällor att bära frukt, sammanfattar Urrila.\n\nKälla: Svenska Yle",
    "Tyskland vill inte se Belarus i EM-kvalet": "På grund av invasionskriget i Ukraina slängdes ockupationsmakten Ryssland ut ur fotbollens gemenskap.\n\nInför lottningen har Tysklands inrikesminister Nancy Faeser skrivit till Uefas ordförande Aleksander Ceferin och framfört önskemålet om att det europeiska fotbollsförbundet håller fast vid att isolera Ryssland men även stänger ute Belarus, Rysslands lojala bundsförvant.\n\nEnligt tidningen Der Spiegel skriver Faeser:\n\n”Inte bara Ryssland, som för krig i strid med folkrätten, utan även Belarus, som en stor anhängare av det ryska ledarskapet, borde uteslutas överallt,från alla internationella fotbollsmatcher och turneringar”.\n\nInrikesministern menar även att idrottsvärlden måste ”leva upp till sin ansvarsfulla roll och ta en enad ställning mot denna form av åsidosättande av mänskliga rättigheter”.\n\nLottningen till kvalet sker i Frankfurt den 9 oktober. Sommaren 2024 avgörs slutspelet i elva tyska städer.",
    "Världens första linje med vätgaståg nu i trafik i Tyskland": "Vätgas ses som en lösning för att ersätta de många regionala tåglinjer på kontinenten som ännu trafikeras med diesellok. Tester har pågått på flera håll i flera år, även i Sverige på Inlandsbanan som förra sommaren hade besök av ett vätgaståg.\n\nSamma modell, Corodia iLink, går nu i reguljär trafik i nordvästra Tyskland på sträckan Cuxhaven vid Nordsjön till Buxtehude väster om Hamburg. Det blir då den första reguljära sträckan i världen att köras med vätgaståg.\n\n14 tåg med bränsleceller ersätter nu de tidigare dieseldrivna loken. Genom det sparas det in 1,6 miljoner liter diesel och 4 400 ton koldioxid om året.\n\nVarje tåg har plats för 156 passagerare och en räckvidd på 100 mil. Med plats för 130 kilo vätgas ska tågen klara körsträckan under en dag utan att behöva tanka. På sikt ska tågen också tanka vätgas som framställs på plats med förnyelsebar energi vid stationen Bremervörde i mitten av den trafikerade sträckan.\n\nFör vägtrafik ses vätgas som ett alternativ även för dieseldrivna lastbilar. Hyundai genomför tester med modellen XCIENT med bränsleceller. Även Mercedes Trucks och Volvo Lastvagnar samarbetar kring tekniken i det gemensamma bolaget Cell Centric.\n\nBland vätgasdrivna personbilar dominera marknaden idag av de två modellerna Toyota Mirai och Hyundai Nexo som står för 98 procent av försäljningen. Den totala försäljningen under förra året uppgick till 15 500 exemplar – vilket kan jämföras med att det under 2021 såldes 4,2 miljoner batteridrivna bilar.\n\nMen om några år kan Toyota och Hyundai få konkurrens från BMW. Den tyska tillverkaren ska snart bygga en liten serie av vätgasdrivna iX5 Hydrogen och från 2025 planerar BMW volymtillverkning av modeller med bränsleceller.",
    "Världens första vätgaståg med passagerare går som på räls i Tyskland": "Körs hela dagen på en laddning\n\nDe 14 tågen, som har kostat motsvarande en miljard svenska kronor, kommer att ha tagits i bruk före årets slut och successivt ersätta 15 dieseltåg i spåren i Niedersachsen.\n\nVarje tåg har en räckvidd på 1 000 kilometer på en full laddning och laddas bara en gång per dag.\n\nVätgasladdningen av tågens bränsleceller sker på en vätgasstation som tillhandahålls av projektpartnern och energibolaget Linde i Bremervörde längs den 126 kilometer långa tågbanan.\n\nDär finns 64 lagertankar med 500 bar högtryck samt sex vätgaskompressorer och två bränslepumpar redo att tanka tågen.\n\nVätgas är dock inget \"mirakelmedel\", eftersom det ofta behövs el från elnätet för att producera vätgas. Men enligt de ansvariga bakom de nya tågen är planen att det vid den nuvarande vätgasstationen ska byggas anläggningar för förnybara energikällor för att generera vätgasen.\n\nSamtidigt hävdar de att vätgasproduktion trots allt innebär en betydligt mindre miljöbelastning eftersom ett kilo vätgas ersätter 4,5 liter diesel i tågdriften.",
    "Influerare sprider rysk propaganda i Tyskland – riskerar fängelse": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Tyskland tackar Gorbatjov för Berlinmurens fall": "BERLIN. I Tyskland hyllas Michail Gorbatjov av en lång rad toppolitiker. Den sista Sovjetledaren anses ha banat väg för Berlinmurens fall och Tysklands återförening.\n\n”Vi har oändligt mycket att tacka honom för”, skriver förbundskansler Olaf Scholz på Twitter.",
    "Tyskland bör göra sitt – med sin kärnkraft": "När EU-kommissionens ordförande Ursula von der Leyen på onsdagen höll sitt linjetal inför Europaparlamentet i Strasbourg var hon dagen till ära klädd i blått och gult – inte Sveriges färger i de här sammanhangen, så mycket som det är EU:s och allra främst Ukrainas.\n\n\n\nPå plats för att lyssna på talet var Ukrainas första dam Olena Zelenska, gift med landets uppmärksammade och hyllade president Volodymyr Zelenskyj. Föga förvånande ägnade von der Leyen en stor del av sitt tal åt Rysslands krig mot Ukraina.\n\n\n\nLinjen var tydlig: Som von der Leyen uttryckte det är detta inte bara Ukrainas krig utan även Europas. Ryssland har också attackerat våra värderingar, vår ekonomi och vår framtid.\n\nEtt nytt besked från von der Leyen var att man ämnar att öppna upp EU:s inre marknad för Ukraina. Det är ett viktigt beslut. Landet bjuds sakta men säkert in i den europeiska gemenskapen.\n\n\n\nDe centrala frågorna som EU brottas med till följd av kriget känns igen från svensk inrikesdebatt. Som en direkt följd av invasionen upptog el- och gaspriserna en stor del av talet, och i delar visade von der Leyen på ett mer moget sätt att svara på problemet än våra inhemska svenska politiker.\n\nGemensamma åtgärder för att spara energi ska införas. Von der Leyen tog upp egna minnen av 1970-talets oljekris då folk tvingades till \"bilfria helger\", och hon räddes inte att kritisera de fossila subventioner som gjort Europas ekonomier svagare och mer beroende av Ryssland.\n\nMen samtidigt vill kommissionen nu inte bara stödja familjer som drabbas hårt av de höga elpriserna, utan ska också innan året är slut lägga förslag om att göra om energimarknaden i grunden genom att frikoppla gasen från elprissättningen.\n\n\n\nProblemet är akut, och det är bra att EU agerar för att underlätta för hushållen. Men det är samtidigt lätt att instämma i den oro den svenska europaparlamentarikern Emma Wiesner (C) uttrycker Svenska Dagbladet – risken är att vi gör om en marknad som i grunden fungerar, bara för att Tyskland har stora gasproblem.\n\n\n\n\n\nVisst bör övriga EU-länder agera solidariskt med Tyskland. Men det är samtidigt värt att komma ihåg att landet självmant försatt sig i denna position, både säkerhetspolitiskt och energipolitiskt.\n\nDet minsta man kan begära är att tyskarna själva bidrar, genom att hålla sin kärnkraft igång och genom att sluta motarbeta vapenexport till Ukraina. Än en gång är det värt att upprepa det von der Leyen sade i talet: Det här kriget är inte bara Ukrainas utan hela Europas.\n\nMimmie Björnsdotter Grönkvist är fristående liberal skribent.",
    "Omotiverat hemmalag kan fällas för stor pott": "Ungern är på väg att göra något historiskt då man leder sin grupp och kan ta sig hela vägen till slutspel. Trots att nationer som Tyskland, England och Italien stått för motståndet. Man körde över England på bortaplan och lyckades utmanövrera Tyskland förra omgången. Tyskland dominerade bollinnehavet men det var Ungern som var närmare 0-2 än att Tyskland skulle få in ett 1-1-mål. Det som imponerat kanske allra mest är deras försvarsspel. Man är aggressiva och kompakta med hög backlinje. Laget vet precis när man ska gå upp i aggressiv press och när man ska sjunka tillbaka. Tyskland hade enorma problem att hitta igenom Ungerns försvar.\n\nItalien kommer att behöva spela med en fart vi inte fått se från laget tidigare under gruppspelet om man ska bryta igenom den ungerska försvarsmuren. Italien behöver vinna för att gå om Ungern och bärga gruppsegern. För Ungerns del räcker det med kryss. Ett tidigt mål skulle vara kostsamt för båda lagen så mycket talar för att vi får se en låst inledning där inget av lagen vill ta några risker. Under 2,5 mål i matchen finns att spela till oddset 1,63.\n\nPå Bomben bygger jag kupongen runt Rumänien som favorit hemma mot Bosnien. Gästerna är redan klar gruppetta och kan välja att rotera i startelvan med gott samvete samtidigt som Rumänien behöver vinna för att undvika nedflyttning. England mot Tyskland har alla ingredienser för att bli en målrik tillställning med ett högt pressande Tyskland och ett England som trivs som bäst i kontringsspelet.\n\nMatchlistan\n\nEngland – Tyskland 1\n\nBåde Tyskland och England såg oroväckande svaga ut i sina första matcher den här samlingen. Tyskland skapade knappt en målchans hemma mot Ungern. Gästerna saknar Rüdiger.\n\nUngern – Italien 2\n\nEfter segrar mot Tyskland och England är det dags att börja ta Ungern på allvar. Som lag är man extremt svåra att bryta ner. Italiens insats mot England var ett steg framåt. Kallt odds på bortasegern.\n\nMontenegro – Finland 1\n\nBåda nationerna spelar för att undvika nedflyttning. För Montenegros del räcker det med en poäng medan Finland kan behöva vinna beroende på hur det går i Rumäniens match. Vidöppet inför!\n\nRumänien – Bosnien-Hercegovina 1\n\nBosnien har redan säkrat gruppsäkert och därmed avancemang till A-gruppen. Gästerna kan välja att testa nya spelare och rotera i elvan. Rumänien måste vinna för att hålla sig kvar i gruppen.\n\nNordmakedonien – Bulgarien 1\n\nNordmakedonien förtjänade mer från mötet mot Georgien sett till spelet, men man lyckades inte ta tillvara på chanserna. Bulgarien har inte övertygat när det kommer till bortaspelet - etta.\n\nCartagena – Alavés 2\n\nTidigt toppmöte i den spanska andradivisionen. Alaves toppar tabellen och är ett av tre lag som fortfarande är obesegrade efter sex matcher. Cartagena har mött lättare motstånd.\n\nAldosivi – Central Cordoba 2\n\nMeli och Schelotto återfinns på skadelistan för hemmalaget. Gästerna får klara sig utan Laba, Riano och Leguizamon. Aldosivis formrad är dyster läsning. Cordoba får utgångstipset.\n\nColon de Santa Fe – Arg. Juniors X\n\nColon har varit en enorm besvikelse i ligan. Laget befinner sig först på en 25:e plats i serien. Argentina inledde serien starkt men har tappat på slutet. Nuss saknas för Juniors. Oddsen är korrekta.\n\nDagens bästa spel\n\nUngern – Italien: Under 2,5 mål.\n\nOdds: 1,63\n\nANNONS: Lämna in expertens spelförslag här\n\nBomben\n\nA. England – Tyskland\n\n1, 3 – 2, 4\n\nB. Ungern – Italien\n\n0, 2 – 1, 3\n\nC. Montenegro – Finland\n\n0, 2 – 0, 3\n\nD. Rumänien – Bosnien-Hercegovina\n\n2, 3 – 0, 2\n\n256 rader, spelstopp 20.44\n\nANNONS: Lämna in expertens systemförslag här",
    "Jonas Bohman: FRS Baltics beslut väcker känslor också i Tyskland": "Jonas Bohman: FRS Baltics beslut väcker känslor också i Tyskland\n\nUnder sensommaren meddelade rederiet FRS Baltic, som i dagsläget trafikerar sträckan Ystad-Sassnitz, med snabbkatamaranen Skåne Jet, att man avser att angöra Trelleborgs hamn, istället för Ystads hamn, till nästa säsong.\n\nUnder sensommaren meddelade rederiet FRS Baltic, som i dagsläget trafikerar sträckan Ystad-Sassnitz, med snabbkatamaranen Skåne Jet, att man avser att angöra Trelleborgs hamn, istället för Ystads hamn, till nästa säsong.\n\nDetta är en opinionstext i Ystads Allehanda. Åsikter som uttrycks är skribentens egna.\n\nKatamaranen från Sassnitz lägger till i Ystad. Men inte så länge till, till våren seglar den på Trelleborg i stället. Foto: Carl Johan Engvall\n\nSatsningen från rederiet sida har varit lyckad, och man är mycket nöjd med samarbetet med Ystads hamn. Gott så.\n\nSjälv tycker jag det har varit ett trevligt inslag, och ett lyckat, och välbehövligt, tillskott för ökad besöksnäring i vår hörna av Skåne. Jag har också åkt ett antal gånger under säsongen.\n\nSom jag förstår det hela, vill man öka på bokningsbeläggningen på avgångarna, och få fler lättcargotransporter, på varje avgång, samt tillgång till större tillfartsvägar in och ur Sverige. Detta sker bättre till/från Trelleborgs hamn.\n\nNu är jag ingen redare, entreprenör eller riskkapitalist, men detta är säkert helt rätt tänkt.\n\nSen har detta beslut väckt en del känslor hos många, även på tyska sidan. Skulle det vara helt uteslutet att man kanske kör turer till/från både Ystad och Trelleborgs hamnar, under veckorna. Säg Sassnitz-Trelleborg, måndag till onsdag, övriga dagar Sassnitz-Ystad. Eller kanske andra kombinationer, vad vet jag.\n\nOavsett, grattis till Trelleborg, och FRS Baltic, och stort lycka till med all färjetrafik i framtiden.",
    "Klart: Bella-Kotchap överraskning i Tysklands trupp": "Tysklands förbundskapten Hansi Flick presenterade under torsdagen en ny landslagstrupp till Nations League-avslutningen. Då överraskade förbundskaptenen med att ta ut Southamptons mittback Armel Bella-Kotchap, som därmed kan få göra A-landslagsdebut. Tidigare har 20-åringen enbart gjort matcher med tyska U-landslag.\n\nVidare blev inte Eintracht Frankfurts Mario Götze, samt Borussia Dortmunds Mats Hummels och Karim Adeyemi uttagna till landslagssamlingen.\n\nTyskland ställs mot Ungern hemma den 23 september och mot England borta den 26 september i Nations League. Tyskland har sex poäng efter fyra matcher och är på andra plats i sin Nations League-grupp.\n\nANNONS\n\nSe Tysklands trupp i tweeten nedan.",
    "Överblick: Fler äldre i riksdagen och Tyskland köper svensk kärnkraft": "Altinget rapporterade redan i april att mycket talade för att det skulle bli fler äldre ledamöter i riksdagen efter valet. Nu konstaterar Sveriges Radio att så också blev fallet.\n\nEnligt SR är tolv ledamöter över 64 år. Samtidigt saknar tre partier (M, SD och MP) helt ledamöter över 64 år.\n\n– Vi har drivit en väldigt äldrevänlig politik kring att stärka äldres villkor. Där har vi ett högt förtroende bland de väljargrupperna och det tror jag är det som man bryr sig mer om än vilka personer som företräder en i riksdagen, säger Mattias Bäckström Johansson (SD), biträdande partisekreterare till SR.\n\nÄldst är Gudrun Nordborg (V), 76 år och yngst är Aida Birinxhiku (S), 23 år.\n\nL-profil röstade C\n\nI SVT:s Min sanning berättar Liberalernas tidigare riksdagsledamot och minister Birgitta Ohlsson att hon för första gången inte röstat på partiet i riksdagsvalet. I stället valde hon att lägga sin röst på Centerpartiet.\n\n– Annie Lööf gjorde så att många av oss väljare, som är liberalt sinnade men inte ville släppa in Sverigedemokraterna i den politiska värmen hade ett alternativ, säger hon.\n\nSvensk kärnkraft blir delvis tysk\n\nDen tyska staten köper energiföretaget Uniper, skriver TT/Omni.\n\nFöretaget har påverkats mycket av uteblivna gasleveranser från Ryssland och det finska företaget Fortum som har ägt bolaget välkomnar ett förstatligande.\n\n– Med tanke på rådande omständigheter på energimarknaden och Unipers situation är det här rätt steg att ta, säger Markus Rauramo, vd för Fortum.\n\n\n\nUniper är också delägare i de svenska kärnkraftverken Ringhals och Oskarshamn. Men att företaget går dåligt ska inte påverka Sverige tror Christian Kopfer, råvaruanalytiker på Handelsbanken.\n\n– Även om Uniper skulle slås ut så skulle det inte påverka Ringhals. Man ska inte dra så stora växlar på ägandet, kärnkraftverk är ofta samägda, säger han.",
    "Gröna partier tvingas krama kärnkraften i energikrisen": "Mejla Wolfgang Hansson\n\nGröna partier tvingas krama kärnkraften i energikrisen\n\nPublicerad: 7 september\n\nDetta är en kommenterande text. Analys och ställningstaganden är skribentens.\n\nSka man anpassa sig efter en bister verklighet eller fortsätta gömma sig bakom ideologiska skygglappar?\n\nGröna partier i Tyskland, Sverige och övriga Europa står inför ett svårt dilemma.\n\nI Tyskland kramar man nu kärnkraften under galgen. Men bara tillfälligt.\n\nPartiet De Grönas existens i Tyskland är intimt sammanknutet med deras benhårda motstånd till kärnkraft. Inget miljöparti i Europa har kämpat så hårt mot kärnkraften, lyckats och vuxit sig starkt. Tyskland har sedan 2011 avvecklat all kärnkraft. I dag finns bara tre reaktorer kvar.\n\nDärför måste det ha varit en bitter medicin att svälja för den miljöpartistiske ekonomiministern Robert Habeck när han tvingades förlänga livslängden för två av de återstående kärnkraftverken i Tyskland.\n\nAtt återstarta avställda kolkraftverk verkar bara ha varit hälften så jobbigt.\n\nFör att åtminstone i någon mån rädda partiets anseende nöjde sig den tyska regeringen med att bara förlänga driften fram till slutet av mars. Reaktorerna ska dessutom bara användas i nödfall.\n\nNågot som omedelbart stötte på stark kritik inte bara från oppositionen utan även internt inom regeringen där liberaldemokraterna vill låta de existerande reaktorerna köras fram till att Tyskland har hunnit ersätta mer av den ryska gasen med andra energikällor.\n\nMånga tror därför att beslutet kommer att omprövas igen om elpriserna rusar till nivåer ingen kan betala.\n\nUppoffringar\n\nKärnkraften står i dag för sex procent av den tyska elkonsumtionen. I ett läge där Ryssland stängt av gasen i ledningen Nordstream 1 ställer det Tyskland inför en energikris i vinter. Befolkningen har redan uppmanats göra stora uppoffringar i försöken att spara el. Simhallar stängs, temperaturen sänks i offentliga byggnader, varmvattnet stängs av och en rad andra långtgående åtgärder.\n\nDå framstår det som ett märkligt risktagande att Tyskland avstår från att använda all den el man kan få fram, inklusive kärnkraften. Intrycket är att De grönas ideologiska motstånd mot kärnkraften prioriteras framför Tysklands akuta behov av energi i vinter.\n\nhelskärm Robert Habeck och förbundskansler Olaf Scholz.\n\nDet kanske räddar Habecks anseende för stunden inom partiet men risken är att De gröna blir syndabock om det blir en tuff vinter och elen inte räcker till.\n\nDe gröna i Tyskland är inte ensamma om sitt dilemma.\n\nMedan de står inför en akut förtroendekris tvingas Miljöpartiet i Sverige hela tiden försvara att fyra reaktorer de senaste åren stängts ner i Oskarshamn och Ringhals vilket minskat tillgången till planerbar energi i södra Sverige.\n\nOpinionen svänger\n\nFör partiet kändes det som en viktig framgång då det begav sig men nu framstår det inte som lika lysande. När man trängt igenom alla dimridåer som båda sidor försöker lägga ut i valrörelsen går det inte komma ifrån att läget för Sveriges energiförsörjning, och i viss mån Europas, hade sett bättre ut om reaktorerna fortfarande varit i drift.\n\nDen akuta energikrisen i Europa och de galopperande elpriserna har fått opinionen mot kärnkraft att svänga.\n\nMånga är fortfarande mot att bygga ny kärnkraft men ser det samtidigt som en orimlig strategi att stänga redan existerande reaktorer som skulle kunna drivas vidare.\n\nÄven om Angela Merkels beslut 2011 att stänga ned all kärnkraft och istället göra sig mer beroende av rysk gas i efterhand framstår som en grov felbedömning så har nedstängningen haft det goda med sig att Tyskland kraftigt byggt ut förnybar energi som vind och sol.\n\nProblemet är att både vind och sol är starkt väderberoende och inte lika pålitlig som kärnkraften. Hur mycket man än bygger ut dem ger de inte ett stabilt elnät så länge sol och vind inte går att lagra under längre tid.\n\nFörnybar energi och kärnkraft kompletterar varandra.\n\nFinsk helomvändning\n\nFinlands miljöparti har löst dilemmat genom att helt enkelt ställa sig bakom kärnkraft som energikälla.\n\nTotalomvändelsen kom tidigare i år efter att Ryssland invaderat Ukraina. Det faktum att Finland gränsar till Ryssland gör att de gröna där tydligare in på bara skinnet känner att det finns en stark säkerhetspolitisk dimension i energipolitiken.\n\nKärnkraften är ingen ideal energikälla. Olyckorna i Three Mile Island, Tjernobyl och Fukushima fick alla oerhört allvarliga konsekvenser. Ovanpå det måste uran brytas och avfallet lagras i 100 000 år.\n\nMot det står att världen skyndsamt måste ställa om för att minska klimathotet. Tysklands energimix består till 30 procent av kol.\n\nAtt då lägga ner fossilfri kärnkraft vars livslängd kan förlängas framstår i bästa fall som motsägelsefullt.\n\nPutins energikrig och Europas akuta elkris gör det ännu svårare att motivera även för miljöpartier.",
    "Förbudet av Wolfenstein 3D lyfts i Tyskland efter 30 år": "Förbudet av spelet Wolfenstein 3D lyfts i Tyskland. Detta innebär att tyskarna får spela den klassiska FPS-äventyret 30 år efter oss andra. Som bonus kommer även Spear of Destiny att ingå för den som köper spelet på Steam.\n\nTyskland har traditionellt haft hårda lagar för digitala spel. Det har nästan alltid varit någon form av censur i spelen som släppts (om de ens får släppas). Det har varit allt från att fienderna görs om till robotar eller att blodet färgas grönt, allt för att minska ”våldsamheten” i spelen. Extra känsligt har det varit om spelen haft någon form av koppling till nazism eller andra världskriget. Spel som Wolfenstein har varit bannlysta utan pardon i landet, men nu efter 30 år släpps alltså äntligen klassikern Wolfenstein 3D. Spelhistoria är skapad!",
    "Tyskland vill att bolag som tar emot energisubventioner ställer in utdelningar – Der Spiegel": "Tyska regeringen vill tvinga företag som får energisubventioner att i gengäld ge upp utdelningar, bonusar och andra former av speciella ersättningar. Det rapporterar Der Spiegel utan att säga hur man kommit åt informationen.\n\nFörbudet uppges komma att gälla vid alla “statliga stödåtgärder i samband med Ukrainakrisen”.\n\nVidare uppges det att förbudet är brett och bör även avse små och medelstora företag till vilka regeringen förbereder lättnader.\n\nhttps://www.spiegel.de/wirtschaft/ampel-koalition-will-entlastungshilfen-an-verzicht-auf-boni-und-dividenden-knuepfen-a-75d14074-e1ad-4fce-bc16-15ee4fe1cbfd\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Hidalgo Heldia laddade upp inför start i Tyskland · Senaste nyheterna om trav · Travronden": "Hidalgo Heldia laddade upp inför start i Tyskland\n\nConrad Lugauers Hidalgo Heldia startade senast den 13 augusti. Nu siktas han mot start i Tyskland och i dag gick han ett provlopp på Jägersro där klockan stannade på 1.12,0a/1.640 meter.\n\n– Jag är mycket nöjd med den författningen han är i, säger Conrad Lugauer.",
    "Legalisering av cannabis förbereds i Tyskland": "Legalisering av cannabis förbereds i Tyskland\n\nTysklands socialdemokratiske hälsominister Karl Lauterbach förbereder en lag som ska legalisera cannabis i landet. Anledningen är enligt ministern att det inte står klart att cannabisbruk leder till användning av tyngre droger. Därför anser han det lämpligt att ta över cannabismarknaden från illegala försäljare.\n\nI en stor intervju i Der Spiegel berättar Lauterbach om det komplicerade arbetet.\n\n– Jag har arbetat med politik i 24 år men minns inget projekt som involverat så många områden; konsumentskydd, miljö, straffrätt, ordning, EU-rätt, författningsrätt, näringsliv, jordbruk...\n\nMånga frågor återstår att lösa – bland annat erkänner ministern att EU-rätten inte tillåter en fullständig legalisering av cannabis. Men under hösten räknar Lauterbach med att ha grunderna i lagförslaget klara."
}