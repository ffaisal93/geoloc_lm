{
    "Arabemiratens utrikesminister på historisk visit i Israel": "Vid besöket visades utrikesminister Sheikh Abdullah bin Zayed Al Nahyan runt i Yad Vashem och lade ner en krans i minnessalen, rapporterar Times of Israel.\n\n”Jag är här för att påminna oss om den läxa historien lär oss och det stora ansvar som vilar på oss att agera med tolerans för att bygga vårt samhälle”, skrev bin Zayed i gästboken.",
    "Israel: Ett land av äpplen och honung": "Många traditioner och symboliska livsmedel förknippas med Rosh Hashana, det judiska nyåret, som infaller den 26-27 september i år. Två av dessa livsmedel är äpplen och honung, som båda odlas i Israel.\n\nDet judiska nyåret (Rosh Hashana) är en högtid som varar i två dagar och infaller i år den 26-27 september. Av de många olika traditioner och symboliska livsmedel som förknippas med högtiden är en av de mest vanliga att äta äpplen som doppats i honung vid början av högtidsmåltiden. Äpplen, oftast uppskurna, doppas i honung och en välsignelse för ett sött år sägs före måltiden börjar. Det är också tradition att äta honungskaka under högtidsperioden, vilket inkluderar Lövhyddohögtiden (Sukkot) den 10-17 oktober.\n\nÄpplen\n\nI regionerna Golan och Galileen finns rad efter rad med äppelodlingar, planterade i perfekta geografiska förhållanden för odling av lövfällande fruktträd. De utvalda äppelsorterna frodas av regionens höga höjd, kalla och rena luft, bördiga jord, rena regn och klara källor. De flesta äppelsorterna som växer i Israels norra regioner härstammar från sorter som hittas i USA, Europa, Australien och Nya Zeeland – inklusive Pink Lady, Hermon Starking, Granny Smith, Yonatan, Golden Delicious och Gala. Äpplena kan köpas direkt i gårdsbutiker och besökscenter såsom Beresheet Apple Factory i Merom Hagolan, av försäljare vid sidan av vägen eller i matbutiker. Vissa odlingar erbjuder även självplock.\n\nGolanhöjderna ligger i nordöstra hörnet av Israel och sträcker sig över 1 200 kvadratkilometer. Området består av väldigt olika typer av klimat och typografier som möjliggör odling av inte bara äpplen, men även en rik mångfald av grödor, från vinrankor och körsbär i norr till vete, mango och avokado i söder. Tack vare den bördiga jorden och omfattande jordbruksinfrastrukturen anses grödor från Golan att vara högkvalitativa produkter både inom Israel och världen över.\n\nHonung\n\nBibeln refererar ofta till Israels marks agrikulturella rikedom i den välkända och ofta citerade frasen ”Ett land som flödar av mjölk och honung”. Det är troligt att det då syftades på dadelhonung men i modern tid är Israel även känt för tillverkning av ren honung från bin – en industri från sent 1800-tal.\n\nDet finns tiotusentals bikupor i Israel, med hundratals biodlare som tar hand om över tusen olika arter av bin. Biodlarna använder avancerade och effektiva metoder för mekanisering och avel för att öka mängden honung, vilket resulterade i årets rekordskörd på 4 400 ton (enligt Israel Honey Board) under perioden kring nyår. Bin är väldigt viktiga för Israels lantbrukssektor då de utgör 80% av den totala pollineringen av grödor.\n\nStatistik från Israel Honey Board visar att israeler gillar sötsaker – 250 gram honung konsumeras per person under högtidsperioden mellan Rosh Hashana (nyår) och Sukkot (lövhyddohögtiden). Det blir sammanlagt runt 6 200 ton honung, vilket är 40% av den totala årliga honungskonsumtionen i landet. Fler än 20 typer av högkvalitativ honung produceras i Israel, bland annat honung som är smaksatt med za’atar, salvia, plommon, avokado och citrus. Under den årliga honungsfestivalen går det att besöka bigårdar och faciliteter som tillverkar honung i hela Israel.\n\nFör mer information eller fler bilder, vänligen kontakta:\n\nVendela Carlén, PR Manager Nordic Countries\n\n+46 72 311 33 86\n\npr-se@goisrael.gov.il\n\nIsraeliska Statens Turistbyrå\n\nIsraeliska Statens Turistbyrå har i uppgift att främja turismen från Norden till Israel genom att marknadsföra landet som destination och förmedla turistinformation till allmänheten. Israeliska Statens Turistbyrå arbetar direkt under turistministeriet i Israel.",
    "Världens orealistiska krav på Israel": "Operation Shover Galim (Bryt vågorna) startades den 31 mars 2022 för att få stopp på den våg av dödligt palestinskt våld som iscensattes strax innan den muslimska fastemånaden ramadan. Palestinierna använde sig av bilar, knivar, yxor och eldvapen för att döda så många judar som möjligt.\n\nIsraeliska säkerhetstjänsten Shin Bet och IDF har sedan dess arresterat runt 1 500 terrorister i Judéen och Samarien, och på så sätt räddat tusentals människor från att drabbas.\n\nUnder en av räderna i staden Jenin i maj dödades al-Jazeeras lokala journalist, Shireen Abu Akleh, då hon befann sig mitt i en eldstrid mellan den israeliska armén (IDF) och terrorister från Palestinska islamiska jihad (PIJ).\n\nDen israeliska utredningen om journalisten Shireen Abu Aklehs död är nu klar, och där säger man att det är mycket troligt att det var en israelisk kula som dödade henne. Men, man säger också att det är möjligt att det var en kula från den palestinska sidan. En av orsakerna till ovissheten är att kulan som den palestinska myndigheten (PA) till slut gick med på att lämna över (efter påtryckningar från USA) till Israel för ballistisk granskning var demolerad, med hjälp av en hammare.\n\nMed andra ord – det är fortfarande mycket oklart vem som sköt det dödande skottet. Säkert är dock att PA har gjort vad de kunnat för att förstöra resultaten och möjligheterna till en ordentlig utredning. PA fortsätter dessutom att anklaga Israel för överlagt mord på journalisten.\n\nDagen efter publiceringen av den israeliska utredningen krävde den amerikanska Biden-administrationen att Israel skulle ändra på sina regler vad gäller att öppna eld mot fienden, detta i stället för att kräva PA på svar varför de demolerat kulan med en hammare. Förbluffande. Eller kanske inte?\n\nDen israeliska regeringen ilsknade till, för en gångs skull. De brukar inte bry sig om att svara på anklagelser eller krav, men det här blev för mycket. Förre premiärministern Naftali Bennett svarade: ”Som premiärminister gav jag full backning till våra soldater, och jag förväntar mig av våra vänner att inte predika moralitet utan i stället stödja vårt arbete mot terror. Vid varje givet ögonblick finns det palestinska terrorister som försöker mörda israeler, inte tvärtom.”\n\nPremiärminister Yair Lapid sade: ”Ingen kan diktera våra regler för eldgivning när det är vi som kämpar för våra liv. Israel är dessutom dedikerat till pressfrihet och har en av de striktaste reglerna i världen för att öppna eld.”\n\nFör oss här i Israel är det snudd på obegripligt att världen fortfarande inte förstår att det är ett aldrig upphörande krig av terror som palestinierna för mot Israel och dess judiska befolkning. Oskyldiga israeler mördas så fort tillfälle ges, och har så gjorts sedan 1920, då San Remo-avtalet slöts. Med andra ord, 102 år av aldrig sinande terror.\n\nSedan den ryska invasionen av Ukraina har flertalet journalister dödats då de rapporterat på plats. Personligen kan jag inte namnet på en enda, eftersom inga länder har krävt att deras död ska utredas. Inga krav från FN, EU eller andra organisationer har basunerats ut till världen vad gäller dessa döda journalister. För att detta ska ske behöver händelsen involvera Israel.\n\nAtt bekämpa terror är inte bara en global nödvändighet utan en moralisk skyldighet. IDF är den armé som blivit en av de bästa i världen på detta, eftersom de aldrig har haft något annat val. Att ställa fullständigt orealistiska krav på Israel är därför direkt partiskt, och dubbelmoralen skriker med sin närvaro.\n\nMotbjudande.",
    "Israel och Turkiet tinar upp relationerna - utser ambassadörer": "Nytt töväder mellan länderna\n\nDe diplomatiska relationerna mellan Israel och Turkiet befästs inom kort med ett utbyte av ambassadörer. För första gången på 14 år har nu också landets ledare träffats öga mot öga, vilket skedde i samband med FN:s generalförsamling i New York.\n\nDet är Israels premiärminister Yair Lapid som berättar om tisdagens möte med Turkiets president Recep Tayyip Erdoğan, vilket alltså var första gången ledare för de två länderna samtalat direkt sedan 2008, enligt Reuters.\n\nTidigare samma dag kungjorde israeliska UD att diplomaten Irit Lillian blir Israels första ambassadör i Ankara på fyra år. Hon utsågs till Israels chargé d’affaires i Ankara i februari 2021 och ska ha spelat en viktig roll i försoningsprocessen mellan länderna, skriver Times of Israel.\n\nTurkiet kallade hem sin ambassadör från Israel 2018 och uppmanade samtidigt Israels ambassadör att lämna landet. Detta i protest mot att israelisk militär skjutit ihjäl 60 palestinska demonstranter vid gräsen mot Gaza.\n\nTurkiet, vars relation med terrorstämplade Hamas är en nagel i öga för Israel, har varit en uttalad kritiker till Israels agerande i konflikten gentemot palestinierna ända sedan Recep Tayyip Erdoğan valdes till president 2003.\n\nSpänningarna kulminerade 2010. Då stormade israeliska kommandosoldater det turkiska fartyget Mavi Marmara, som trotsat den israeliska blockaden av Gazaremsan, vilket ledde till att tio turkiska aktivister dödades.\n\nDen diplomatiska brytning som detta ledde till fick ett slut först sommaren 2016, då Israel och Turkiet enades om att normalisera förbindelserna.\n\nLägger konflikten bakom sig\n\nDe senaste åren har länderna dock ansträngt sig för att lägga söndringen bakom sig, skriver Al Jazeera.\n\nI mars besökte Israels president Isaac Herzog Turkiet för att träffa Recep Tayyip Erdoğan. Och när Turkiets utrikesminister Mevlut Cavusoglu reste till Jerusalem i maj talade hans israeliske motsvarighet Yair Lapid om “ett nytt kapitel” i de bilaterala relationerna.\n\nI juni kom så beskedet att Israel och Turkiet nu återupptar fullständiga diplomatiska relationer, inklusive utbyte av ambassadörer. Turkiet har dock inte erkänt Jerusalem som Israels huvudstad, och landets ambassad ligger i Tel Aviv.\n\n[ Kyrkornas världsråd vill inte kalla Israel för apartheidstat ]\n\nDet finns planer på att återupprätta direkta flyglinjer mellan länderna, och Turkiet hoppas gjuta nytt liv i tankarna på att dra en gasledning mellan Turkiet och Israels gasfält Leviathan.\n\nBesök i Israel på agendan\n\nYtterligare bevis på den nyvaknade vänskapen kom vid ett möte på måndagen mellan Recep Tayyip Erdoğan och en rad judiska ledare i New York, där FN just hållit sin generalförsamling.\n\nDen turkiske presidenten sa då att han planerar att besöka Israel - även om han inte sa när. Han kallade dessutom antisemitism för “brott mot mänskligheten”, rapporterar Times of Israel.\n\n[ Vapenvila mellan Israel och Gaza efter blodig helg ]\n\n---\n\nFakta: Turkiet och Israel\n\nTurkiet blev 1949 det första muslimska land att erkänna Israel, och länderna hade goda relationer i flera årtionden.\n\nÅr 2009 läxade dåvarande premiärministern Recep Tayyip Erdoğan upp Israels president Shimon Peres för Israels agerande i Gaza.\n\nKrisen djupnade 2010, när tio turkar dödades vid en israelisk kommandoräd mot det turkiska fartyget Mavi Marmara.\n\nNär Israel vägrade att be om ursäkt avbröt Turkiet det militära samarbetsavtalet och nedgraderade de diplomatiska relationerna.\n\nEfter en ny israelisk beskjutning av Gaza 2012 beskrev Erdoğan Israel som en “terroriststat”. Israel gick så småningom med på att betala skadestånd till de dödade turkarnas anhöriga.\n\nNär USA erkände Jerusalem som Israels huvudstad 2017 uppmanade Turkiet till internationellt erkännande av Jerusalem som huvudstad i Palestina.\n\nKälla: Utrikespolitiska Institutet\n\n---",
    "Kan Israel bli en demokrati?": "Kan Israel bli en demokrati i framtiden? Det är frågan som Boehm ställer. Han skriver om möjligheter för att palestinier, med israeliska pass, under ockupation i Palestina och flyktingar samt Israeler av judisk börd, eller judar i världen som vill leva i Israel, ska kunna leva i ett demokratiskt land med samma lagar, samma mänskliga och medborgerliga rättigheter.\n\nBokens omslag, till hälften blå och till hälften grön i parallella fält, tolkar jag som att bekännare till judendom och islam (samt kristna palestinier, under 10 procent av befolkningen) ska befinna sig i parallella samhällen ändå. Och ja, Boehm skriver om en federativ statsbildning, där människorna ska leva som jämlikar under samma villkor i en sekulär stat. Allt detta är som är otänkbart i dag då Israel i sin apartheidstat av erövrad, annekterad och/eller ockuperad mark styr landet med olika lagar för de båda etniska grupperna.\n\nBoehm vill göra upp med det han kallar falsk historieskrivning och han polemiserar med de politiker som har gjort Israel till den stat som han menar att de ursprungliga sionisterna, främst Teodor Herzl som skrev boken Judestaten, inte ville ha. Boehm skriver att Herzl ”brann inte för att judarna skulle återvända till sitt antika bibliska hemland … hans sionism var inte heller nationalistisk …”\n\nBoehm kritiserar i boken de nutida liberala sionistiska författare Amos Oz, David Grossman med flera som han menar har undanhållit den verkliga sanningen om hur fördrivningen av palestinier gick till runt 1948. Våldet och fördrivningen, den palestinska Al Nakba, katastrofen, finns inte i historieböckerna medan förintelsen har blivit det enda narrativet, den enda samtida historien om Israels tillkomst.\n\nStorbritanniens stöd åt sionismen syns tydligt i Balfour-deklarationen år 1917 och i Peelkommissionen från år 1936, skriver Boehm. Den senare ”förordade en uppdelning av Palestina i två separata stater och föreslog att Storbritannien skulle förflytta den palestinska befolkningen från de landområden som tillföll den judiska staten.” Sionisternas dröm om judisk suveränitet och palestiniernas fördrivning,”tvångsförflyttning”, tilltalade Ben-Gurion när han beskrev Israels framtid i sin dagbok år 1937.\n\nFörintelsen gjorde att tanken på en rakt igenom judisk stat vann gehör i den internationella opinionen, skriver Boehm vidare. ” …det fanns judiska flyktingar som var i akut behov av nya boplatser och som gav kraftig skjuts åt strävandena efter suveränitet i stället för autonomi.”\n\nResten är historia fylld av förödande krig, förintelse, storskaligt dödande, migration, tvångsförflyttningar, katastrof, markerövringar, ockupation och i dag en judisk nationalstat med apartheidlagar. Så här kan det inte fortsätta skriver Boehm. Han vill se en lösning. En ny statsbildning där både judars och palestiniers historia hedras ömsesidigt men bortses ifrån, ”glöms”, för att bereda väg för det nya, Haifarepubliken.\n\nBoehm beskriver nuläget i för staten Israel med hjälp av filosofen Gramscis ord om politisk kris: En tid då ”det gamla dör bort och det nya inte kan födas”.\n\nHan vill se en lösning och har ett förslag. Det låter bra men hans perspektiv är avlägset nutida fakta på marken. Kanske nödvändigt för en visionär, men han har inte överblickat helheten, den förtrycktes perspektiv, tycker jag. Han nämner exempelvis inte våldet, den israeliska armén, bosättarpolitiken, landets ekonomi, USA:s roll etc.\n\nHaifarepubliken är en utopi så länge sionismen kräver en etnisk judisk stat. 2018 befäste Israel ytterligare sin politik genom att instifta Nationalstatslagen. Sionismen kan förändras, tänker Boehm. Utvecklingen går inte åt rätt håll, tänker jag.\n\n▪ Eva Hammad",
    "Israel erkänner skott": "Den 11 maj i år\n\nblev journalisten\n\nShireen Abu Akleh\n\nskjuten till döds.\n\nNu har Israels militärer\n\nerkänt skottet.\n\nDe säger att det troligen var\n\nen av deras soldater\n\nsom sköt ihjäl Shireen Abu Akleh.\n\n– Troligen blev hon\n\nträffad av ett skott\n\nfrån en soldat som inte såg\n\natt hon var journalist.\n\nDet säger\n\nen israelisk militär.\n\n51-åriga Shireen Abu Akleh\n\nvar palestinsk och\n\namerikansk medborgare.\n\nHon var en mycket känd journalist\n\nsom jobbade för\n\ntv-kanalen Al-Jazeera.\n\nHon blev dödad av\n\nett skott mot huvudet\n\nnär hon jobbade\n\ni området Västbanken.\n\nHon rapporterade om\n\nstrider mellan soldater från Israel\n\noch palestinska grupper.\n\nHon hade en väst på sig\n\nsom visade att hon var journalist.\n\n8 SIDOR/TT",
    "MP anklagar Israel för ”utomrättsligt dödande”": "Påverkansorganisationen Palestinagrupperna, som bland annat förespråkar bojkott av israeliska varor, har gjort en enkät med riksdagspartierna om hur man ser på Mellanösternkonflikten. Skarpast i formuleringarna om Israel är MP och V.\n\nMiljöpartiet skriver bland annat: ”Vi vill självklart se sanktioner mot Israel, som borde ha varit på plats sedan länge” och att den svenska regeringen ”måste markera hårdare mot Israel”.\n\nPå frågan hur man ser på beskyllningar om apartheid från israeliska sidan svarar MP:\n\n”Att Israels tvångsförflyttningar av palestinier, konfiskeringar av palestinsk mark, utomrättsligt dödande och ojämlikhet inom rättssystemet utgör apartheid, är en helt rimlig tolkning av skrivningarna i Romstadgan och Apartheidkonventionen”.\n\nMartin Blecher, generalsekreterare på Vänskapsförbundet Sverige-Israel reagerar på Miljöpartiets formulering.\n\n– Det är beklagligt att ett parti som aspirerar på att vara statsbärande och regeringsdugliga inte kan tyda hur Rom-stadgan och Förenta Nationerna definierar begreppet apartheid. Det är icke desto mindre förvånade att uttalandet kommer från Miljöpartiet som för några år sedan krävde att USA lämnar alla sina militärbaser i världen.\n\nHan menar att de med sitt uttalande bekräftar sig som ett ytterlighetsparti i utrikespolitiken.\n\nDet var just en beskyllning om att utreda Israel för utomrättsligt dödande som gjorde att tidigare utrikesministern Margot Wallström (S) 2016 hamnade i rejält blåsväder. Svaret från israeliska utrikesdepartementet kom att spridas över världen:\n\n”Med sina oansvariga uttalanden baserade på vanföreställningar ger den svenska utrikesministern stöd till terrorn och uppmuntrar våld”.\n\nMP lovar i valenkäten även att ”driva på för ett fortsatt starkt bistånd i Palestina”.\n\nVänsterpartiet hävdar sina enkätsvar att ”det går att dra tydliga paralleller mellan det systematiska förtryck palestinier lever under och apartheidens Sydafrika”.\n\nV vill att handelsavtalet mellan EU och Israel ska avbrytas och att ett vapenembargo mot Israel införs i EU.\n\nSocialdemokraterna däremot har en mildare ton och skriver bland annat att begreppet apartheid inte används av EU eller Sverige i relation till situationen. S markerar mot det man beskriver som israelisk ockupation men skriver också att det är viktigt ”att fria demokratiska val hålls snarast i Palestina och att Israels legitima rätt till säkerhet garanteras”.\n\nSverigedemokraterna och Kristdemokraterna sticker ut som de partier som tydligast går emot Palestinagruppernas agenda i sina svar. SD skriver att påståenden om israelisk apartheid är ”ren antisemitism” och menar att bojkottrörelsen mot Israel är ”organiserad dold antisemitism som endast syftar till att förstöra för en framtida fred” samt att Israel har rätt enligt folkrätten att skydda sin befolkning från terror.\n\nOckså Kristdemokraterna markerar mot apartheidbeskyllningar och menar att de aktörer som hävdar detta relativiserar det förtryck som människor i Sydafrika utsattes för.\n\nNär det gäller bojkottrörelsen skriver KD:\n\n”Vid återkommande tillfällen har rörelsens företrädare avvisat tanken på en tvåstatslösning och ifrågasatt Israels rätt att existera. Vi kan inte under några omständigheter ställa oss bakom en sådan rörelse”.",
    "Biljettsläpp Sverige - Israel i Stadium Arena - Sweden Basketball": "Biljettsläpp Sverige - Israel i Stadium Arena\n\nIsrael står på tur för Sverige i nästa hemmamatch i basketens VM-kval, den 13 november. Sist det begav sig vann Sverige med 95–83 nere i Tel Aviv efter högklassiga internationella insatser av främst Tobias Borg, Melvin Pantzar och Simon Birgander. På fredag släpps biljetterna till returmötet i Norrköping.\n\nMatchen mot Israel var en uppvisning i lagorientarad basket på hög nivå. Förutom redan nämnda spelarens individuella prestationer, var det en match där samtliga spelare som klev in på banan levererade.\n\nIsrael spelar en otroligt fartfylld basket med aggressivt försvarsspel, snabba spelvändningar och då tillfälle ges även snabba avslut. Det kommer krävas av Sverige att genomföra coachernas matchplan på samma koncentrerade sätt som senast i Tel Aviv.\n\n- I ärlighetens namn så är det bara en hemmamatch i detta VM-kval där vi inte har haft en vinstchans, och det var senast mot Tyskland på Hovet. I alla andra matcher har vi faktiskt vunnit eller spelat jämnt och presterat på en nivå under matcherna som mycket väl kunnat ge oss segern. Vi ser fram emot denna match med tillförsikt, säger Lasse Johansson, sportchef på Svenska Basketbollförbundet.\n\n- Vi har en homogen grupp med spelare som är ledda av ett sammansvetsat coachteam med hunger och ambition att ge oss ytterligare en seger.\n\nVarmt välkommen till ytterligare en basketfest i Stadium Arena, Norrköping den 13 november!\n\nKöp biljetter här >>>\n\nKöp föreningsbiljetter här >>>\n\n-----------------------------------------\n\nBoka din lagresa till Norrköping med SJ Idrottsresan och få 15% rabatt på priset” längst ner, med nedan länk.\n\nhttps://www.sj.se/sv/vi-erbjuder/idrottsresan.html",
    "Ny V-ledamot beskriver Sverige som ”så kallad demokrati” och Israel som ”apartheidstat”": "Nadja Awad (V) var en av två i årets val som kom in i riksdagen tack vare personkryss. Hon är en kontroversiell politiker med bakgrund som lärare på nu stängda muslimska Al Salam-skolan och med anmärkningsvärda uttalanden. Bland annat har hon under lång tid på olika plattformar spridit budskapet att Sverige är ett land med strukturell rasism och utbredd islamofobi.\n\n2015 rapporterade P4 Örebro att Nadja Awad var en av grundarna till en uttalat ”separatistisk studiecirkel”. Den kallas ”Motmakten” och syftet är att motverka ”vita personers gränslösa privilegier och makt” och att ”bryta sig loss från det vita tolkningsföreträdets handklovar”.\n\nAwad har också varit aktiv inom gruppen ”Nyans:Muslim” som attackerat terrorforskaren Magnus Ranstorp och menat att han har ”kopplingar till global islamofobi”.\n\nPå sin Facebooksida har hon lagt upp en karikatyrteckning på Ranstorp med en pratbubbla där det står: ”Att vara terrorexpert innebär att jag är expert på att förklara muslimer som terrorister”.\n\nAwad skriver i inlägget att det handlar om att ”vidmakthålla white supremacy”, alltså vit överhöghet, ett begrepp som används av högerextrema och nazister.\n\nV-politikern deltog också i drevet mot socialdemokraten Ann-Sofie Hermansson när hon hamnade i en strid med muslimska debattörer.\n\nNadja Awad har skrivit på Facebook att hon anslutit sig till V för att det är det enda parti där man kan ”jobba med vitheten i partiet”. Vithet är enligt Nadja Awad problematiskt och hon har menat att det inte går att uttala sig om heders­våld utan att uttala sig islamofobiskt.\n\nHon använder sig återkommande av begrepp som ”Eurocentrism” och menar att det koloniala arvet i västvärlden lever kvar.\n\n”Anledningen till varför vi ens firar nyår är på grund av den europeiska kolonialismen som ålade det gregorianska kalendarium som den enda korrekta metoden att räkna tid på. Detta skedde under Upplysningstiden, när Väst fastställde sin globala makt genom att vetenskapligt, krigiskt och socialt överordna sig som universell kunskapsbärare”, skriver hon.\n\nVid flera tillfällen har hon ifrågasatt demokratin i Sverige genom att använda begrepp som ”så kallat demokratiskt”. Ett exempel är förra året då hon uttryckte kritik mot lokala Örebropartiet.\n\n”Alltså lever vi i en samtid där förtroendevalda får utrymme att skapa politik som urholkar utsatta och marginaliserade gruppers rättigheter, samt där samhällsengagerade blir nedtystade och motarbetade av personer på politisk makt. En sorglig visa för en s.k demokrati!”, skriver hon.\n\nNadja Awad har också under flera år arbetat för bojkott av Israel och haft ett engagemang inom Ship to Gaza. I en av många anti-israeliska Facebookinlägg hävdar hon att Israel bedriver systematiskt förtryck mot palestinska folket, att Israel tillämpar apartheid och är en kolonialmakt.\n\n”När ska det internationella samfundet, s.k. demokratier, fortsätta att tillåta detta ske”, skriver hon.\n\nVärlden idag har sökt Nadja Awad via Vänsterpartiets presstjänst men utan att få kontakt.",
    "Forskarens kritik mot Israel: ”De sköt med avsikt att döda journalisterna”": "– Myndigheterna hävdar att det pågick strider, men i själva verket hör man inga andra skott genom ljudanalysen. Det förekom ingen korseld. De skjuter med avsikt att döda journalisterna, säger Omar Ferwati, som lett undersökningen för Londonbaserade Forensic Architecture.\n\nAl Jazeera-journalisten Shireen Abu Akleh sköts till döds under ett jobb på Västbanken den 11 maj. Israeliska myndigheter förnekade först inblandning, men har senare medgivit att den dödande kulan troligtvis kom från ett israeliskt vapen. Men än idag har ingen hållits ansvarig för dödsskjutningen.\n\nEnligt en kommande rapport från Forensic Architecture är saken klar:\n\n– För första gången kan vi slå fast att Shireen och hennes kollegor var tydligt identifierbara som press, och att de attackerades medvetet och upprepade gånger, säger Omar Ferwati.\n\nNekades hjälp\n\n– Vår rumsliga analys bekräftar också att en civilperson som försökte hjälpa henne besköts upprepade gånger. Alltså försökte de medvetet neka henne hjälp, säger Omar Ferwati.\n\nForensic arcitecture är ett tvärvetenskapligt kollektiv med arkitekter, ljudingenjörer, konstnärer och jurister som med modern teknik återskapar brottsplatser för att ifrågasätta bevisföringen i fall där stater tagit till våld mot medborgare.\n\n– De senaste tio åren har vi bidragit med rumsliga analyser och bevis i rättsfall. Ett exempel är Gyllene Gryning-rättegången i Grekland, där vi hjälpte till att lagföra medlemmar av den nynazistiska rörelsen, säger Omar Ferwati.\n\nVill skipa rättvisa för Abu Akleh\n\nNu hoppas Forensic Architecture att deras undersökning ska få juridiska konsekvenser.\n\n– Vårt arbete kan användas i rättegångar. Vårt mål är att stödja det rättsliga efterspelet och hjälpa till att skipa rättvisa för Shireen, säger Omar Ferwati.\n\nIsraels ambassad i Stockholm avfärdar Forensic Architectures undersökning om att skjutningen skulle ha varit medveten:\n\n”Israel förnekar inte att denna tragiska händelse kan ha involverat israeliska soldater, men den som tror att det skedde med avsikt har fel. Det är falskt och missvisande. Men det är möjligt att Abu Akleh oavsiktligen träffats av skott som avlossats mot misstänkta som identifierats som palestinska skyttar.”",
    "Israels första cykeltunnel öppnar i Jerusalem": "Förra veckan öppnade en ny cykeltunnel i Jerusalem som tillåter besökare att utforska staden på ett nytt sätt. Den 2,1 kilometer långa tunneln ”Kerem Tunnel” är en del av den 42 kilometer långa cykelrutten ”Jerusalem Ring Path” och är den första av sitt slag i Israel.\n\nBesökare i Jerusalem kan nu njuta av en ny upplevelse i staden – en 2,1 kilometer lång cykeltunnel, den första av sitt slag i Israel. Kerem (som betyder vingård) Tunnel invigdes förra veckan som en del av Jerusalem Ring Path, en 42 kilometer lång cykelrutt som går runt staden och inkluderar vackra utsikter av Jerusalems unika landskap och sevärdheter. Runt 25 miljoner shekel (ILS) investerades i projektet, budgeterat av bland annat Departementet för Jerusalem och arv, Israeliska turistbyrån och Jerusalem kommun.\n\nTunneln är byggd längs en gammal avloppsledning och erbjuder en unik upplevelse för de som besöker och bor i Jerusalem. Den kopplar ihop leden mellan Nahal Refaim och Emek Motza med dess södra entré som ligger i Refaim Park och den norra i Nahal Ein Kerem. Tunneln erbjuder tillgång till unika rekreationsplatser, såsom Ein Kerem-området, djurparken Biblical Zoo, akvariet Israel Aquarium och de historiska, naturliga källorna Ein Laban och Ein Haniyeh.\n\nÄven de som inte har en egen cykel kan enkelt uppleva den nya tunneln genom Jerusalem kommuns initiativ ”Jerufun” som gör det enkelt att hyra cyklar och elcyklar i hela staden på engångsbasis. För att hyra en cykel laddar användaren ner Jerufun-appen, skapar ett konto, väljer en cykel på hyrstationen och skannar QR-koden på cykelns handtag. När cykelturen är över lämnas cykeln tillbaka på en av Jerufuns stationer.\n\nFör mer information eller fler bilder, vänligen kontakta:\n\nVendela Carlén, PR Manager Nordic Countries\n\n+46 72 311 33 86\n\npr-se@goisrael.gov.il\n\nOm Israeliska Statens Turistbyrå\n\nIsraeliska Statens Turistbyrå har i uppgift att främja turismen från Norden till Israel genom att marknadsföra landet som destination och förmedla turistinformation till allmänheten. Israeliska Statens Turistbyrå arbetar direkt under turistministeriet i Israel.\n\nTaggar:",
    "Socialdemokratiska toppolitiker: Israel är skyldigt till apartheid": "Socialdemokratiska toppolitiker: Israel är skyldigt till apartheid\n\nTvå svenska socialdemokratiska ledamöter i Europaparlamentet anser att Israel är skyldigt till apartheid och bör fördömas. Men de möter starkt motstånd i parlamentet.\n\nHela 533 av 628 röstande Europaparlamentariker sade nej till att fördöma Israel.\n\nDe socialdemokratiska Europaparlamentarikerna Jytte Guteland samt Evin Incir är uppenbarligen av åsikten att Israel utsatt palestinier för apartheid. Såväl Guteland som Incir röstade nämligen för att Europaparlamentet skulle fördöma Israel för påstått begången apartheid. Därmed gick de båda S-ledamöterna emot sina tre partikamrater i parlamentet som valde att lägga ned sina respektive röster. Även Vänsterpartiets enda Europaparlamentariker, Malin Björk, röstade ja till att fördöma Israel. De politiker som anklagar Israel för apartheid möts nu av hård kritik från flera håll.",
    "En ny relation mellan Israel och Svenska kyrkan": "Det är många i vårt land som ber och hoppas att slutet nalkas för den ökenvandring man kan tala om i ­relationerna mellan Svenska kyrkan och den judiska staten\n\nKyrkans historia visavi det judiska folket har varit skiftande, ibland mycket mörk. Det började med myterna om judar som gudsmördare. Och det finns ett visst fog för påståendet att utan den antisemitism som genomsyrade stora delar av kyrkan ­genom historien kunde marken aldrig ha beretts för att förintelsen skulle kunna ske. Och det må vara till kyrkans eviga skam att nazister vid Nürnbergrätte­gången kunde citera Martin Luther till försvar för sina gärningar.\n\nDock har det genom kyrkans historia alltid funnits männi­skor med stor kärlek till våra ”judiska syskon i tron”, som en ung präst nyligen uttryckte det. Och de är inte få som har försökt och försöker göra en ände på den långvariga skilsmässa och djupa klyfta av misstro som funnits mellan de två broderfolken.\n\nI en tid då kyrkan, inte minst med tanke på sin historia, verkligen borde lägga sig vinn om att tala och agera med rättfärdighet mot det judiska folket – och mot deras land – lade vissa grupper sig an med en magistral attityd och mätte den judiska staten med helt andra måttstockar än deras grannländer som faktiskt försökte förgöra den. Man silade israeliska mygg och svalde arabiska kameler. Och man hade även andra måttstockar för den judiska staten jämfört med oss själva.\n\nTragiskt nog fick denna syn genomslag i våra kyrkor, i vissa frikyrkor men kanske särskilt inom Svenska kyrkan, i takt med en allt ökande politisering av dess institutioner. Detta har yttrat sig i en rad politiska aktioner, varav den senaste och kanske mest skandalösa var försöket att stämpla den judiska staten som en apartheidstat. Dock är inte denna syn representativ – och har aldrig varit det – för kyrkfolket i stort. Inte heller för den nya generation präster som kommit på ­senare år.\n\nJag har själv till min glädje kunnat märka en ny ton, där man i predikningar och skrift tar kraftigt avstånd från ersättningsteologin och den antisemitism denna i förlängningen har banat väg för. Det är många i vårt land som ber och hoppas att slutet nalkas för den ökenvandring man kan tala om i ­relationerna mellan Svenska kyrkan och den judiska staten. Vi kan skönja tecken på det.\n\nHoppet, också för Svenska kyrkans framtid, är att vi under kommande år ska få se en kyrka som gör upp med den politisering som delvis hållit den fången, och slår in på en kurs där skilsmässan mellan de två broderfolken ska få ett slut, och där vi tillsammans med förväntan inväntar den Messias som till slut ska förena allt och alla i sig.\n\nBengt-Ove Andersson\n\nkyrkvärd i Malma församling, tidigare generalsekreterare i Vänskapsförbundet Sverige-Israel\n\n",
    "Dragan Djukic tillbaka i Israel": "Israel skiftar på förbundskaptensposten och öppnar för en nygammal lösning. Dragan Djukics internationella karriär återvänder till landets herrar, konstaterar Handball-Planet.\n\nPå Djukics meritlista finns över 35 tränarår, många landslag har dragit nytta av serbens kunnande vid träningsbanan och sidlinjen.\n\nDjukic ledde bland annat Storbritannien under OS i London 2012, varpå han tog sig till Israel för tre år i mitten av 2010-talet. På senare år har det bland annat handlat om Montenegro och Georgien för 60-åringen, Israel hämtar nästa ledarnamn från Tatabanya.\n\nIsrael tog sig igenom två kvalomgångar inför VM 2023 men föll på sista hindret, Ungern.\n\nEstland, Island och Tjeckien är konkurrenter när EM-kvalet går igång i höst och Djukics första uppgift blir en satsning mot att nå Israels första mästerskap på 22 år.\n\nLänk: Israel appoint Dragan Djukic for NT coach",
    "Kyrkornas världsråd vill inte kalla Israel för apartheidstat": "Fem veckor för 10 kr\n\nBetala enkelt med Klarna. 10 kr för de första fem veckorna, därefter 155 kr/månad. Avsluta när du vill.",
    "USA återlämnar mynt värt 1 miljon dollar till Israel": "Italien: Vad innebär ny regim för Sverige och EU?",
    "Knivattack mot israel – palestinier skjuten": "Uppgiften bekräftas av både den israeliska armén och av det palestinska sjukvårdsdepartementet.\n\n”En angripare beväpnad med en kniv närmade sig en militär anläggning och knivhögg en soldat, meddelar den israeliska armén i ett uttalande – och tillägger att en annan soldat då öppnade eld och ”neutraliserade” angriparen.\n\nDen palestinska sidan bekräftar att man har informerats om att en ung man dödats nära Hebron, men namnger inte den döde personen.\n\nEnligt den israeliska armén har soldaten som attackerades mindre skador, och är vid fullt medvetande.",
    "Sverige segrade mot Israel i VM-kvalet": "Sverige vann bara två av sex matcher i den första rundan av VM-kvalet, och föll sedan mot Tyskland i den första matchen i andra rundan i torsdags. Men mot Israel stod fick laget med sig en efterlängtad seger som gör att Sveriges, relativt små, chanser att ta sig till VM förbättras avsevärt.\n\nSverige hade efter två perioder skapat sig en 52–38-ledning i Tel Aviv. Men i tredje började Israel ta ikapp och inför sista perioden hade den svenska ledningen minskat något – till 70–60.\n\n”Fick stopp på blödningen”\n\nDet blev en rysare därefter.\n\nIsrael reducerade till 66–70, men bland annat en klassaktion av Tobias Borg skulle göra att Sveriges ledning stod sig. De svenska herrarna skulle lyckas dryga ut sin ledning igen och vann till sist med 95–83.\n\n– Vi behöll vårt ”cool”. Vi hade bra mentalitet, det är tufft i en sådan här arena, när de sätter några treor och kommer ikapp. Men vi kontrollerade det och fick stopp på blödningen ganska snabbt ändå, säger Borg.\n\nBorg blev poängbäst i Sverige, på totalt 20 poäng. En av nycklarna mot Israel var mentaliteten i laget, berättar Borg.\n\n”...Vi är trötta på det”\n\n– Vi har krigat mot narrativet om att ”vi är den lilla basketnationen Sverige, att vi förlorar mot stora länder”. Vi är trötta på det. Ja, vi förlorade mot Tyskland och det var en dålig match, men att ändå komma tillbaka, vinna här och ändra det här narrativet. Att vi kan vinna på bortaplan och det ligger i våra händer.\n\nI den pågående andra rundan av VM-kvalet möter Sverige Tyskland, Estland och Israel två gånger totalt under augusti, november och februari (2023) och de tre bästa lagen i gruppen, där Finland, Slovenien och Estland också är med, tar sig till VM.\n\nI och med segern klättrar Sverige upp på fjärdeplats i gruppen med tre segrar, bakom Slovenien (som inte kommer ha sina NBA-proffs under resterande kvalspel) med fem segrar och redan VM-klara Finland med så gott som VM-klara Tyskland.\n\n– Det är en svensk seger som får drömmen om VM att leva vidare, säger SVT:s expert Nick Rajacic.\n\n– Det är den mest oväntade prestationen hittills i VM-kvalet, att man presterade så bra offensivt, då man inte fick med sig så många poäng mot Tyskland, säger Rajacic.",
    "Mobiltelefonsköld från Israel ska skydda från nattlig strålning": "Den israeliska forskningsnyhetssajten No Camels konstaterar att det är ett etablerat faktum att mobiltelefoner avger elektromagnetisk strålning, men att världens forskare än så länge är oense kring huruvida strålningen är en hälsofara eller inte.\n\nEn befarad negativ hälsoeffekt som det forskas på är den elektromagnetiska strålningens eventuella påverkan på sömnen, något som ett israeliskt nystartsföretag har tagit fasta på.",
    "Olika tolkning av Kyrkornas världsråds uttalande om Israel-Palestina": "Det blev en ibland smärtsam diskussion mellan de olika medlemmarna i Kyrkornas världsråds generalförsamling angående frågan kring om Israel är en apartheidstat. Foto: Albin Hillert/WCC\n\nUnder mötet med Kyrkornas världsråds generalförsamlings gjordes ett uttalande kring ordet apartheid vad gäller konflikten mellan Israel och Palestina. Men åsikterna om hur uttalandet ska tolkas går isär.",
    "Kyrkornas världsråd: Kallar inte Israel för apartheidstat": "Motion om jämställdhet föll med en röst - nu är den tillbaka i kyrkomötet"
}