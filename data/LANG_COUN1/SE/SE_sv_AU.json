{
    "Australien VM 2022 » Odds, Tips & Analys till Fotbolls-VM": "En match där spel mot ett mål kan bli en bra beskrivning. Dock ska man inte underskatta Australien som ofta jobbar väldigt hårt och energiskt i sina matcher. Fysiskt kommer man kunna stå upp bra, frågan är bara om det tekniska kan förstöra en skräll. Australien har långt ifrån samma höga kapacitet som Frankrike men gör man sin livs match samtidigt som Franrike har en sämre dag är inget omöjligt.",
    "Cykelstjärna bröt linjeloppet i Australien-VM": "Enligt lokaltidningen Illawara Mercury kommer 27-åringen att ställas inför domstol på tisdag.\n\nEnligt belgiska Sporza ska van der Poel ha störts av stök i korridoren på lördagskvällen, och ungdomar ska ha återkommande ha knackat på hans dörr.\n\n– Efter några gånger fick jag nog. Jag bad dem inte direkt snällt att sluta. Och då tillkallades polis, sade han inför söndagens lopp, enligt Cyklingtips, och beskriver situationen som en smärre dispyt.\n\nEnligt anmälan ska den nederländske cyklisten ha kommit ut ur sitt rum och i korridoren uppstod bråk, där ena flickan ska ha puttats omkull och den andra ha fått en knuff in i väggen.\n\nPolisen grep van der Poel och tog med honom till stationen i Kogarah, söder om Sydney, och han släpptes först på morgonkvisten, enligt tidningen, som erfar att hans pass beslagtagits.\n\nMathieu van der Poel startade söndagens linjelopp i utkanterna av Wollongong, men avbröt senare loppet.\n\n– Han sov inte på hela natten och var även mentalt lite knäckt, säger Christoph Roodhooft, chefen för hans lag Alpecin-Deceuninck, enligt AFP.\n\nMER FRÅN CYKEL-VM: van Vleutens galna spurt: ”Fullständigt osannolikt” (24 september)",
    "Cykel-VM i Australien linjelopp herrar": "SVT:s nyheter ska stå för saklighet och opartiskhet. Det vi publicerar ska vara sant och relevant. Vid akuta nyhetslägen kan det vara svårt att få alla fakta bekräftade, då ska vi berätta vad vi vet – och inte vet. Läs mer",
    "EU–Australien: rådet antar beslut om ingående av ramavtal": "Rådet har i dag fattat ett beslut om ingående av ett ramavtal mellan Europeiska unionen och dess medlemsländer och Australien. För EU:s del innebär beslutet klartecken för avtalet att träda i kraft i slutet av oktober 2022.\n\nDetta ambitiösa avtal bidrar i väsentlig grad till att förbättra partnerskapet mellan EU och Australien, som bygger på gemensamma värden och principer, bl.a. respekt för de demokratiska principerna, de mänskliga rättigheterna och grundläggande friheterna, rättsstatsprincipen, internationell fred och säkerhet. Avtalet är vägledande för det framtida samarbetet mellan de två parterna och gör det möjligt för dem att ta itu med utmaningar inom utrikes- och säkerhetspolitik, hållbar utveckling, klimatförändringar, ekonomi och handel.\n\nAvtalet omfattar också samarbete på en lång rad politikområden såsom hälsa, miljö, energi, utbildning, kultur, arbetslivsfrågor, katastrofhantering, fiske och havsfrågor, transport, rättsligt samarbete, penningtvätt och finansiering av terrorism, organiserad brottslighet och korruption. Vidare bidrar det till närmare förbindelser mellan ledare på regeringsnivå, inom näringslivet och i det civila samhället.\n\nBakgrund och kommande steg\n\nDen 15 april 2016 lade EU:s utrikesrepresentant och EU-kommissionen fram ett gemensamt förslag till rådets beslut om undertecknande och provisorisk tillämpning av ramavtalet mellan Europeiska unionen och dess medlemsstater, å ena sidan, och Australien, å andra sidan. Avtalet undertecknades i Manila (Filippinerna) den 7 augusti 2017, efter ett rådsbeslut om godkännande av undertecknandet.\n\nDen 28 november 2016 lade EU:s utrikesrepresentant och kommissionen fram ett gemensamt förslag till rådets beslut om ingående av ramavtalet, och den 18 april 2018 gav Europaparlamentet sitt godkännande. Ratificeringsprocessen för alla medlemsländer avslutades den 27 juli 2022.\n\nBeslutet om ingående av ramavtalet träder nu i kraft på dagen för antagandet. Själva ramavtalet träder i kraft den trettionde dagen efter den dag då parterna har underrättat varandra om att deras respektive rättsliga förfaranden har slutförts.",
    "Döda valar på strand i Australien – utreds": "Valarna hittades tidigare i veckan strandade på ön King Island, belägen längs Tasmaniens norra kust.\n\nPå plats befinner sig nu biologer och en veterinär från den statliga miljövårdsmyndigheten som ska titta närmare på möjliga orsaker bakom masstrandningen.\n\nEnligt Kris Carlyon, en av de tillresta biologerna, kan det handla om en olycka.\n\n– Den vanligaste orsaken bakom strandning är olycksfall, de kan ha letat efter föda nära stranden, det kan ha funnits föda där och kanske fångades de i lågvattnet, säger han till lokaltidningen The Mercury.\n\n470 valar fastnade 2020\n\nValarna upptäcktes under måndagen och hade då sannolikt legat där sedan i söndags, säger Carlyon. Enligt honom är kollektiva strandningar inte vanligt förekommande i regionen, men han säger också att det ”absolut inte är oväntat” att så nu har skett.\n\n2020 inträffade den största masstrandningen i Tasmaniens historia då 470 valar fastnade längs delstatens västkust.\n\nÖver 300 grindvalar dog den gången, trots att ett stort antal volontärer under flera dagar slet i det kalla vattnet för att rädda dem.\n\nVarför masstrandningar sker är höljt i dunkel, men enligt vissa experter kan det som inträffade 2020 ha berott på att valarna antingen simmat vilse efter att ha ätit i närheten av stranden eller att de följt efter en eller två individer som avvikit och simmat i fel riktning.",
    "Nature: Skogsbränder i Australien kan ha ökat ozonhålet": "Extrem torka under 2019 gav skapade skogsbränder av oöverträffad intensitet. Mer än 5,8 miljoner hektar förstördes. Förutom att orsaka katastrofala skador genererade bränderna rökplymer som steg upp i atmosfären och höjde temperaturen i den nedre stratosfären över Australien med 3 grader.\n\nDet skriver tidskriften Nature och hänvisar till en ny forskningsrapport som publicerades förra veckan i Scientific Reports.\n\nGlobalt sett steg också temperaturerna i den nedre stratosfären med 0,7 grader, vilket är den största ökningen sedan utbrottet av Mount Pinatubo i Filippinerna 1991 skickade aska ut i atmosfären, enligt studien. Temperaturökningen varade i cirka fyra månader.\n\n– Effekten var likvärdig med den typ av påverkan som vi skulle se från ett måttligt vulkanutbrott. Det vi upptäcker om omfattningen av dessa bränder är anmärkningsvärt, säger klimatforskaren Nerilie Abram vid Australian National University i Canberra.\n\nRökdimma i flera månader\n\nStratosfären sträcker sig från cirka 10 och 50 kilometer över jordens yta. Rökpartiklar når vanligtvis inte till dit, men röken från de australiensiska bränderna nådde höjder på mer än 35 kilometer.\n\nMolnen innehåller svart kol som absorberar värme och stiger i nedre stratosfären som en varmluftsballong, säger studiens medförfattare Jim Haywood, en atmosfärsforskare vid University of Exeter i Storbritannien.\n\nVäl där fortsätter det svarta kolet att absorbera solljus och värma luften.\n\nKan ha ökat ozonhålet\n\nStudien pekar också på att kemiska reaktioner mellan röken och ozonet som finns i atmosfären kan ha lett till att ozonhålet över Antarktis blivit större, även om det sambandet inte är helt klarlagt.\n\n– Året innan bränderna hade vi ett väldigt litet ozonhål. Men år 2020 blev vi överraskade av att ett mycket djupare hål, som varade i fem månader, säger en av studiens författare Jim Haywood, forskare vid universitetet i Exeter i Storbritannien.\n\nNär ozonlagret skadas så når mer av solens strålning jorden, vilket skadar miljön och människans hälsa. En uppvärmning av stratosfären kan också leda till skador i ozonskiktet, men exakt hur rök från skogsbränder och ozon samverkar kräver mer studier, enligt forskarna.",
    "Australiens stjärna skadad i segern – lämnade i rullstol": "Det var i matchens slutskede som Bec Allen, som gjorde 16 poäng i matchen, fick ett knä mot revbenen i en duell om bollen.\n\nAllen fick hjälpas av plan av två i tränarstaben – i till synes stora smärtor.\n\n– Det kan vara förödande för Australiens chanser i detta hemma-VM, säger SVT:s kommentator Peter Jonsson.\n\nEn stund efteråt fick hon lämna spelarbänken i rullstol.\n\n– Det är hemska bilder, säger experten Nick Rajacic.\n\nSegern var Australiens andra raka efter premiärförlusten mot Frankrike.",
    "Känguru dödade man på gård i Australien": "Det var i söndags eftermiddag som släktingar larmade sjukvården efter att ha hittat Peter Eades svårt skadad på sin gård i Redmond, nära Albany i sydvästra Australien.\n\nNär ambulanspersonalen kom dit larmade de i sin tur polis för att få understöd – de kunde inte komma åt att hjälpa den skadade mannen på grund av den aggressiva kängurun.\n\nPolisen tvingades till sist skjuta djuret. Men det var för sent. Peter Eades liv gick inte att rädda.\n\n– Kängurun utgjorde ett pågående hot mot räddningspersonal. Poliserna på platsen var tvungna att avliva djuret med sina tjänstepistoler, säger polisen i ett uttalande, enligt The West.\n\nKängurun var en tre år gammal västlig grå känguru, som Eades haft sedan födseln. Arten kan väga uppåt 70 kilo och mäta över 220 centimeter från svans till huvud.\n\nKan se människor som andra kängurur\n\nKänguruexperten Bill Bateman säger att en känguruhane har muskler ”som en bodybuilder” i armarna och över bröstkorgen, för att imponera på honorna. Han säger också att kängurur slåss genom att ta tag i sin fiende med armarna och sen sparka med sina kraftfulla ben.\n\nHan förklara också att om en känguru vant sig vid människor kan de betrakta dem andra kängurur.\n\n– Om den ser på människor som kängurur, så kommer den också slåss med dem som den slåss med andra kängurur, för att imponera på honor i närheten.\n\n– Jag skulle sannerligen inte vilja hamna i bråk med en vuxen, eller nästan vuxen, kängurur. De är otroligt starka djur.\n\nFallet är det första kända då en människa dödats av en känguru på 86 år.",
    "Australien ser över att öppna ambassaden i Kyiv": "Australien ser över att öppna ambassaden i Kyiv\n\nAustralien går emot den ukrainske ambassadören Vasyl Myrosjnytjenkos önskan om att förbjuda ryska turister in i landet, men ser över möjligheten att öppna ambassaden i Kyiv. Det rapporterar The Guardian.\n\nI ABC:s program Insider säger landets försvarsminister och tillförordnade premiärminister Richard Marles att de inte kan ge någon tidsangivelse för när ambassaden kan öppnas igen, eftersom det krävs mycket logistik och stöd på grund av säkerhetsläget. Han säger också att Australien överväger att skicka ytterligare militärt bistånd till Ukraina.\n\n– Vi behöver förbereda oss på en utdragen konflikt och på den grunden förstår vi att vi kan komma att behöva ge stöd till Ukraina på lång sikt, säger Marles.",
    "Expertens favorit förlorade VM-premiären: ”Får jag ändra mig?”": "– Jag tippade Australien, får jag ändra mig? Nej, jag står fast vid mitt tips, jag ska inte ändra mig, skrattar SVT Sports expert Nick Rajacic.\n\nMarianna Tolo visade vilja efter att ha kämpat i bollen för att krympa underläget till 42-45 på tredje försöket, hårt uppvaktad. Det tände hemmapubliken i Sydney och hon satte även det efterföljande bonustraffkastet för 43-45.\n\nMen det hjälpte inte utan Frankrike fortsatte att hålla i taktpinnen. Australien var inte ens nära att skapa nerv i Sydney Superdome. Kollektivet Frankrike hade Gabby Williams som vass avslutare.\n\nInga ”pistols” från Australien\n\nMed två minuter kvar tog Australien en desperat timeout med åtta poäng upp där det efterlystes ”hammers” och ”pistols”. I stället satte Gabby Wiliams matchens längsta trea för 66-57 och avgjorde matchen. Hon noterades för totalt 23 poäng.\n\n– Det var sämre än väntat men ingen fiaskostart. Det gäller för Australien att lista ut hur man ska möta den här typen av försvar, summerar Rajacic.\n\nAustralien satte bara 28 procent av tvåpoängarna och bara fem av 23 treor (22 procent) medan Frankrike satte 48 procent av sina tvåpoängare.\n\nInför VM hade Rajacic tittat i kristallkulan.\n\n– De flesta är överens om att USA är favorit med tre raka VM-guld men jag sticker ut hakan och säger att de inte vinner guldet i år. Jag ser att Australien vinner på hemmaplan och att det blir en sagolik historia som avslutas med ett guld, sade Rajacic.",
    "Johnson & Johnson betalar 300 miljoner dollar i förlikning i Australien": "Amerikanska läkemedelsjätten Johnson & Johnson har nått en förlikning på 300 miljoner dollar i Australien gällande två grupprättegångar som hävdat att bolaget sålt defekta bäcken-relaterade implantat till kvinnor i landet. Det skriver australienska tidningen 9news, enligt Seeking Alpha.\n\nDen första grupptalan lämnades in i Australiens federala domstol 2012, och rättegången pågick i sju månader mellan juli 2017 och februari 2018, skriver tidningen.\n\nDe över 11 000 kärande drabbades av smärta, urinvägsproblem, blödningar och andra allvarliga skador från implantaten.\n\nFörlikningen tros vara den största av sitt slag i Australiens historia och är föremål för godkännande av den federala domstolen.\n\nFilip Lindkvist\n\nNyhetsbyrån Finwire",
    "Cykel-VM i Australien 2022: Svenska deltagare och tv-tider": "SVT:s nyheter ska stå för saklighet och opartiskhet. Det vi publicerar ska vara sant och relevant. Vid akuta nyhetslägen kan det vara svårt att få alla fakta bekräftade, då ska vi berätta vad vi vet – och inte vet. Läs mer",
    "Fahlins handled är av – missar VM i Australien": "Det var i onsdags som olyckan var framme under en tävling i Simac Ladies Tour i Nederländerna. Emilia Fahlin kolliderade med norskan Susanne Andersen och gick i backen. Fahlin fullföljde loppet trots smärtor i handleden, men på torsdagen kom beskedet att 33-åringen hoppat av touren för att resa hem till Sverige och få sin skada läkarundersökt.\n\nNu har läkare kollat på handleden och konstaterat att den är av.\n\n”Jag kommer att vara fast i ett gips i några veckor och kommer inte att kunna delta i de kommande tävlingarna”, skriver Fahlin på Instagram.\n\nDärmed missar hon VM i Australien som inleds den 18 september.",
    "Norman fick nej från en av Australiens finaste klubbar": "Nästa år är det meningen att LIV-golf ska expandera ut i världen och i LIV-chefen Greg Normans planer ingår en tävling i Australien i april.\n\nNorman, själv från Australien, ville att den skulle spelas på Royal Sydney Golf Club, en av Australiens mest ansedda banor som, bland annat, stått värd för Australian Open.\n\nMen det är inte klubben det minsta intresserad av, skriver The Sydney Morning Herald.\n\nRoyal Sydney GC är en exklusiv privat klubb. Banan ligger nära innerstan, ungefär fem kilometers bilresa öster om det berömda operahuset. För att bli medlem måste man få en inbjudan och sedan betala cirka 220 000 kronor i inträdesavgift.\n\nPrestige och pengar finns redan.\n\nMöjlig arrangör av Australientävlingen kan nu i stället bli Sanctuary Cove strax söder om Brisbane på den australiska östkusten.\n\nDet skulle passa världstrean Cameron Smith som nyligen gick över till LIV-touren efter att ha skrivit kontrakt på, enligt uppgift, 1,5 miljarder kronor. Smith är född i Brisbane och skulle alltså kunna få spela på riktig hemmaplan.\n\nLIV-teamet har, som alternativ, också besökt Stonecutters Ridge i västra Sydney, en bana som Greg Norman själv har designat. Den ligger dock fem mil utanför centrum.\n\n– LIV Golf är i en verkligt bra och intressant position i Australien, sa Norman till Sports Illustrated förra veckan.\n\nMen något spel på Royal Sydney GC blir det alltså inte.\n\nGolfskolan – se våra instruktionsfilmer:\n\nText: Bo Steffensen • 2022-09-12",
    "Australien till Motala– Guy och Allan älskar Göta kanal – Corren": "",
    "Delstater i Australien förbjuder hakkors i offentliga miljöer": "Fler delstater planerar att göra samma sak – snart kan hälften av landets befolkning omfattas av den nya lagen\n\nNew South Wales, som är Australiens största delstat sett till antalet invånare, har klubbat igenom en lag som förbjuder hakkors på offentlig plats.\n\nMed stor majoritet klubbades lagen igenom i delstatsparlamentet. Därmed följer New South Wales, där bland annat landets mest folkrika stad Sydney ligger, det beslut som delstaten Victoria tog i juni.\n\nI båda delstaterna är det enligt lag förbjudet att visa hakkors, eller svastikor som de också kallas, i offentliga miljöer, rapporterar Religion News.\n\nYtterligare två delstater – Queensland och Tasmanien – uppges ligga i startgroparna för att fatta samma beslut.\n\nOm så sker innebär det att hälften av Australiens åtta delstater, som tillsammans har större delen av Australiens hela befolkning inom sina områden, har infört nolltolerans mot hakkors i laglig mening.\n\nEn ledare för en judisk organisation i New South Wales beskriver det som en historisk dag för delstaten:\n\n– Nazistiska symboler är en inkörsport till våld och används som ett sätt att rekrytera människor till extremistiska rörelser, säger Darren Bark.\n\n– Att förbjuda sådana symboler är sedan länge efterfrågat och en åtgärd som verkligen är nödvändig i vår delstat. Äntligen ställs förövarna till svars, säger en påtagligt nöjd Darren Bark.\n\nLagen tillåter dock att hakkors får synas i vissa sammanhang. Som till exempel i skolan och på akademiska lärosäten och i vissa religiösa sammanhang.\n\nNazistisk symbol\n\nHakkorset är en urgammal symbol som förekommit i kulturer i alla världsdelar utom i Oceanien. I västvärlden har den framför allt kommit att förknippas med nazismen och dess brott mot mänskligheten.\n\nAustralien har drygt 23 miljoner invånare.\n\n[ Vaccinmotståndare sprider antisemitism - fördöms ]\n\n\n\n",
    "Beijer Ref förvärvar AAD och HVAC Consolidated i Australien": "Beijer Ref förvärvar AAD och HVAC Consolidated i Australien mån, sep 19, 2022 13:30 CET Report this content\n\nBeijer Ref har per dagens datum tecknat avtal om att förvärva 51 procent av aktierna i australiensiska luftkonditioneringsföretaget AAD (Australian Airconditioning Distributors Pty Ltd) och HVAC Consolidated (HVAC Consolidated Pty Ltd), med option om att förvärva resterande andel.\n\nUnder det australiensiska räkenskapsåret, som avslutades den 30 juni 2022, hade AAD och HVAC Consolidated en sammanlagd omsättning på cirka 800 miljoner SEK med god lönsamhet. Säljare av AAD och HVAC Consolidated, och innehavare av de återstående 49 procenten i respektive bolag, är Aircon Concepts Pty Ltd och Coldflow Airconditioning Pty Ltd. Slutförandet av transaktionen förväntas ske 1 november 2022.\n\nAAD och HVAC Consolidated är baserade i Melbourne, Australien, där AAD har geografisk täckning i tre delstater. Bolagen har tillsammans etablerade relationer med internationella tillverkare inom luftkonditionering, samt en bred produktportfölj genom AAD. Beijer Ref, AAD och HVAC Consolidated kommer gemensamt expandera sin produktportfölj samt driva synergier inom inköp.\n\nAAD kommer att fortsätta att bedriva sin verksamhet under eget varumärke, inom såväl distribution som marknadsföring. Förvärvet kommer att ha en positiv påverkan på Beijer Ref-koncernens resultat och ställning. AAD och HVAC Consolidated har cirka 125 anställda.\n\nChristopher Norbye, CEO Beijer Ref, kommenterar:\n\n”Förvärvet av AAD och HVAC Consolidated ligger i linje med vår tillväxtstrategi och kompletterar väl vårt existerande utbud i Australien. AAD har mycket goda förutsättningar för fortsatt stark tillväxt och vi ser fram emot att utveckla bolagen tillsammans med de befintliga ägarna.”\n\nKöpeskillingen, för 51 procent av aktierna, uppgår till cirka 480 miljoner SEK på skuldfri basis och förvärvet finansieras via likvida medel samt existerande kreditfaciliteter.\n\nMalmö, 19 september 2022\n\nBeijer Ref AB (publ)\n\nFör mer information, vänligen kontakta:\n\nChristopher Norbye, CEO\n\nTelefon +46 40-35 89 00\n\nEmail cne@beijerref.com\n\nUlf Berghult, CFO\n\nTelefon +46 40-35 89 00\n\nEmail ubt@beijerref.com\n\nBEIJER REF AB är en teknikorienterad handelsgrupp som genom mervärdesprodukter erbjuder sina kunder konkurrenskraftiga lösningar inom kylning och klimatkontroll. Beijer Ref är en av de största kylgrossister i världen och finns representerade i 42 länder i Europa, Afrika, Asien och Oceanien.\n\nwww.beijerref.com\n\nDenna information är sådan som Beijer Ref AB är skyldigt att offentliggöra enligt EU:s marknadsmissbruksförordning (EU nr 596/2014). Informationen lämnades, genom angiven kontaktpersons försorg, för offentliggörande 2022-09-19 13:30 CET.",
    "Rissveds, Ludvigsson och ett starkt damlag till VM i Australien": "Sverige skickar ett starkt damlag med Jenny Rissveds, Julia Borgström, Hanna Nilsson och Nathalie Eklund till Australien. I herrloppet är än så länge Tobias Ludvigsson ensam svensk.\n\nEtt namn ni kanske saknar på listan är Emilia Fahlin som dessvärre missar VM, som avgörs 24–25 september i Wollongong – åtta mil söder om Sydney.\n\n”Hon har gipsat handen och blir borta fyra veckor, så därmed är tyvärr säsongen mer eller mindre över för Emilia. Väldigt synd att vi tappar Emilias säkra spurt som ett av lagets möjliga taktiska drag. Men vi har ett bra och intressant damlag till VM i Australien ändå – där vi helt enkelt har valt att enbart satsa på seniorelit och linjeloppen”, säger huvudansvarige förbundskaptenen Lucas Persson.\n\nJenny Rissveds på SM\n\nJenny Rissveds tackade ja till VM i landsväg innan de långvariga förkylningsproblemen som gjorde att hon missade hela VM i mountainbike i Frankrike. Hon vann SM-linjeloppet efter en mycket imponerande solokörning där Emilia Fahlin vann spurten om silvret före Julia Borgström och Nathalie Eklund. Rissveds var också totaltvåa i tjeckiska Gracia Orlová tour med en etappseger.\n\n”Nu hoppas vi på att hon blir helt hundra frisk och hinner få några bra pass innan avresan till Australien”, säger Lucas Persson.\n\nJulia Borgström kommer från en väldigt fin säsong i det unga nederländska stallet Team AG Insurance–NXTG. Hon har bland annat har kört en etapp i den vita ungdomströjan i Tour de France\n\n.\n\nNathalie Eklund har visat fin form sedan i mitten av juni då hon vann alla fyra etapperna (!) i Tour of Portugal.\n\nÄven Hanna Nilsson har gjort bra lopp igen nu på sensommaren och fanns, liksom Eklund, med i EM-linjeloppet.\n\nDet är en tuff VM-bana där den första delen innan loppet går in i en varvbana i Wollongong har en tidig backe som är sex kilometer lång där det är upplagt för en tidig utbrytning.\n\n”Sedan är det en kortare men brant backe på varje varv och en ovanligt lång bansträckning i damernas linjelopp”, säger Lucas Persson.\n\nDamernas linjelopp är närmare bestämt 164 kilometer. Herrloppet mäter 267 kilometer där runt 4000 höjdmeter ska besegras.\n\nTobias Ludvigsson gjorde ett stabilt linjelopp på EM och får förnyat förtroende i ett enmanslag som kan komma att fördubblas i slutet av veckan.\n\nI herrarnas linjelopp är det ännu inte klart om Sverige kommer att kunna skicka en eller två cyklister. Den som är uttagen är Tobias Ludvigsson.\n\n”Det kommer avgöras i slutet av veckan om det blir ytterligare en plats i herrelitens linjelopp. Vi får återkommer till det och vem det i så fall blir. Men just nu är det Tobias Ludvigsson som har vår enda plats i herrarnas linjelopp”, förklarar Lucas Persson.\n\nHär är tv-tiderna och Sveriges trupp i cykel-VM 2022\n\nLördag 24 september\n\nLinjelopp damer: 04.25-09.00, SVT1/SVT Play.\n\nSvenska deltagare: Jenny Rissveds, Julia Borgström, Nathalie Eklund och Hanna Nilsson.\n\nSöndag 25 september\n\nLinjelopp herrar: 02.15-08.50, SVT1/SVT Play.\n\nSvenska deltagare: Tobias Ludvigsson samt möjligen ytterligare en åkare som i så fall presenteras i slutet av veckan.\n\nFoto alla bilder: SCF",
    "Australien byter till Charles III på mynten – oklart i Kanada": "Australien byter till Charles III på mynten – oklart i Kanada\n\nFrån och med nästa år kommer den nye brittiske kungen Charles III:s porträtt att finnas präglat på australiska mynt, skriver The Guardian. Kanada, å sin sida, har inga planer på byta porträtt på sina kontanter, enligt Fortune.\n\nEn talesperson för Bank of Canada uppger för Fortune att dagens polymerbaserade 20-dollarssedel är tänkt att användas under många år framöver och det är upp till regeringen att ta beslut om porträttet ska bytas ut.\n\n”Det finns inga juridiska krav på att byta design inom en viss tid när man har bytt monark”, skriver talespersonen.",
    "Urbefolkning ska ersättas för bristande klimatarbete": "Urbefolkning ska ersättas för bristande klimatarbete\n\nAustralien har kränkt urbefolkningens rättigheter genom att inte skydda dem tillräckligt mot klimatförändringarnas effekter. Det har FN:s kommitté för mänskliga rättigheter kommit fram till i ett nytt beslut, rapporterar AFP.\n\nDet är urbefolkningen på Torresöarna som stämt Australien för att landet inte satt upp tillräckliga erosionsskydd på öarna och inte heller genomfört tillräckliga insatser för att minska utsläppen av växthusgaser.\n\nÖversvämningar har redan fått till följd att begravningsplatser och heliga kulturella platser förstörts, enligt urbefolkningen.\n\n– Australiens misslyckade i att skydda invånarna mot negativa effekter av klimatförändring har kränkt deras rätt att ta del av sin egen kultur och vara självständiga från störningar från omvärlden, meddelar kommittén.\n\nAustralien ska nu ge ”adekvat kompensation” till de drabbade samt utföra de åtgärder som tidigare blivit lidande.",
    "En lättare Playstation 5-modell har dykt upp i Australien": "Sony har börjat skicka lätt omgjorda Playstation 5-modeller i Australien, skriver Press Start. Prestanda- och utseendemässigt är maskinerna likadana som de som säljs i dag, men de väger några hekto mindre.\n\nNykomplingarna har modellbeteckningen CFI-1200, och PS5 Digital-versionen (CFI-1202B) väger 3,4 kg, vilket är halvkilot mindre än lanseringsmodellen från 2020. Skivversionen (CFI-1202A) är bantad med 600 gram mot originalet. De är också några hundra gram lättare än de modeller som släpptes 2021, som redan de hade bantats lite.\n\nDet är inte känt vad som gjorts om i maskinerna för att sänka vikten, men det lär dyka upp PS5-obduktionsvideor som reder ut saken inom kort.\n\nI september förra året kom de första omgjorda PS5-modellerna. Dä sparades vikt på bland annat kylelementen, vilket ledde till uppgifter om sämre kylning. Men testare kom snabbt fram till att det inte stämde.\n\nDe nya PS5-modellerna ska släppas i Japan den 15 september. Tids nog lär de ersätta nuvarande modeller världen över.",
    "Lättare Playstation 5-modell säljs nu i Australien": "HQ\n\nÄven om Sony ännu inte har avslöjat en Playstation 5 Pro, Light eller Slim, är det uppenbart att de fortfarande filar på designen och konstruktionen. Ett exempel på detta är att en ny version av konsolen lanserats i Australien, CFI-1200A, och den är framför allt lättare än sina föregångare.\n\nSom Press-Start kan berätta är den nya modellen antingen 500 eller 600 gram lättare beroende på om du väger är versionen med eller utan skivläsare.\n\nDen nya versionen väntas börja säljas på nya marknader under de närmaste veckorna.\n\nPlaystation 5 Standard Edition\n\n\n\n\n\nCFI-1000A (start): 4,5 kg\n\n\n\nCFI-1100A (2021): 4,2 kg\n\n\n\nCFI-1200A (2022): 3,9 kg\n\n\n\nPlaystation 5 Digital Edition\n\n",
    "Damernas basket-VM 2022 – tv-tider och spelschema": "Årets basketfest – damernas VM i Sydney, Australien – sänds direkt i SVT. Det svenska damlandslaget saknas efter att ha gått miste om en VM-biljett förra året.\n\nHär är alla förutsättningar inför basket-VM.",
    "Millencolin flyttar fram turné – åker till Australien – Nerikes Allehanda": "Han har precis lastat in sin hundvalp i bilen och kört iväg till Pålsboda där båtfirman han är delägare i har sitt säte när han ringer upp och berättar hur det ligger till:",
    "RBA HÖJER STYRRÄNTA TILL 2,35% (NY)": "(tillägg: från stycke tre)\n\nSTOCKHOLM (Nyhetsbyrån Direkt) Australiens centralbank, RBA, höjde på tisdagen sin styrränta med 50 punkter till 2,35 procent (1,85).\n\nEn höjning till 2,35 procent väntades enligt Trading Economics konsensusprognos.\n\n\"Direktionen räknar med fortsatta räntehöjningar under kommande månader, men det är ingen förutbestämd bana. Storleken och tajmingen för framtida höjningar kommer att styras av inkommande data och direktionens bedömning av utsikterna för inflation och arbetsmarknaden. Direktionen är fast besluten att göra vad som krävs för att inflationen i Australien återgår till målet över tid\", sade RBA-chefen Philip Lowe sade i ett uttalande.\n\nRBA vill få tillbaka inflationen till intervallet 2-3 procent över tid och vill göra det samtidigt som ekonomin hålls jämnt köl.\n\n\"Vägen för att nå den här balansen är smal och präglad av osäkerhet, inte minst på grund av den globala utvecklingen\", sade han.\n\nUtsikterna för den globala tillväxten har försämrats till följd av press från hög inflation, åtstramning av penningpolitiken i flera länder, Rysslands invasion av Ukraina och andra policyutmaningar i Kina.\n\nInflationen väntas toppa under slutet av året och sedan röra sig tillbaka mot målintervallet.\n\n\"Den förväntade dämpningen av inflationen återspeglar den pågående lösningen av globala utbudsproblem, den senaste tidens nedgångar i vissa råvarupriser och effekterna av stigande räntor\", sade han.\n\nYtterligare räntor kommer att hjälpa till att få inflationen tillbaka mot målet och skapa en mer hållbar balans mellan utbud och efterfrågan i den australiensiska ekonomin, sade RBA-chefen.\n\nMakroredaktionen +46 8 51917931 https://twitter.com/makroredaktion\n\nNyhetsbyrån Direkt",
    "Offentliggörande av utfall i övertecknad företrädesemission": "EJ FÖR OFFENTLIGGÖRANDE, DISTRIBUTION ELLER PUBLICERING, VARE SIG DIREKT ELLER INDIREKT, I ELLER TILL USA, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, SYDKOREA ELLER NÅGON ANNAN JURISDIKTION DÄR OFFENTLIGGÖRANDE, DISTRIBUTION ELLER PUBLICERING AV DETTA PRESSMEDDELANDE SKULLE VARA OLAGLIG ELLER KRÄVA YTTERLIGARE REGISTRERINGS- ELLER ANDRA ÅTGÄRDER. YTTERLIGARE RESTRIKTIONER ÄR TILLÄMPLIGA. SE AVSNITTET \"VIKTIG INFORMATION\" I SLUTET AV DETTA PRESSMEDDELANDE.\n\nScout Gaming Group AB (publ) (\"Bolaget\" eller \"SGG\") offentliggör idag utfallet i Bolagets företrädesemission av aktier om cirka 101 MSEK som avslutades den 22 september 2022 (”Företrädesemissionen”). 245 094 911 aktier tecknades med och utan stöd av teckningsrätter, vilket motsvarar cirka 120,9 procent av Företrädesemissionen som därmed blev övertecknad. Emissionsgarantierna behövde således ej tas i anspråk. Företrädesemissionen tecknades därmed till 100 procent och SGG tillförs därigenom cirka 101 MSEK före emissionskostnader.\n\nUtfallet i Företrädesemissionen\n\n192 985 659 aktier tecknades med stöd av teckningsrätter, vilket motsvarar cirka 95,2 procent av Företrädesemissionen medan 52 109 252 aktier tecknades utan stöd av teckningsrätter, vilket motsvarar cirka 25,7 procent av Företrädesemissionen. Företrädesemissionen är därmed övertecknad till totalt 120,9 procent och emissionsgarantierna behövde således ej tas i anspråk. Genom Företrädesemissionen tillförs Bolaget cirka 101 MSEK före emissionskostnader om cirka 2,5 MSEK. Cirka 40 procent av emissionslikviden används till kvittning eller återbetalning av bryggfinansiering, medan återstående cirka 60 procent tillförs Bolagets kassa. Ingen ersättning utgår för teckningsförbindelser eller garantiåtaganden.\n\nTeckning och tilldelning\n\nTilldelning av aktier har skett i enlighet med de principer som anges i det EU-tillväxtprospekt som Bolaget offentliggjorde den 6 september 2022 (”Prospektet”). Besked om tilldelning till de personer som tecknat aktier utan stöd av teckningsrätter sker genom meddelande på separat utskickad avräkningsnota. Förvaltarregistrerade aktieägare erhåller besked om tilldelning i enlighet med instruktioner från respektive förvaltare.\n\nLock-up\n\nSamtliga aktier som tecknas med stöd av teckningsförbindelser är föremål för s.k. lock-up, innebärande att aktierna som tilldelas med anledning av åtagandena inte får avyttras utan Bolagets föregående samtycke. Lock-up åtagandet gäller för en period om nio (9) månader efter tilldelning av aktier i Företrädesemissionen och är föremål för sedvanliga undantag.\n\nAktier och aktiekapital\n\nGenom Företrädesemissionen ökar SGG:s aktiekapital med cirka 10 667 390,97 SEK genom utgivande av 202 680 423 aktier. Efter registrering av Företrädesemissionen uppgår aktiekapitalet i Bolaget således till cirka 11 852 656,63 SEK, och antalet aktier uppgår till 225 200 470 aktier.\n\nBetalda tecknade aktier (”BTA”)\n\nHandel med BTA sker på Nasdaq First North Growth Market fram till omvandling av BTA till aktier genomförs. Omvandling sker efter att Företrädesemissionen registrerats hos Bolagsverket, vilket beräknas ske vecka 40, 2022.\n\nRådgivare\n\nCorpura Fondkommission AB (www.corpura.se) agerar finansiell rådgivare och Eversheds Sutherland Advokatbyrå AB agerar legal rådgivare i samband med Företrädesemissionen.\n\nFör ytterligare information, vänligen kontakta:\n\nNiklas Braathen, Styrelseordförande\n\nTel: +46 705 25 27 77\n\nE-mail: niklas.braathen@enlabs.com\n\nNiklas Jönsson, Finanschef och tf VD\n\nTel: +46 725 49 41 73\n\nE-mail: niklas.jonsson@scoutgaminggroup.com\n\nDenna information är sådan som Scout Gaming Group AB är skyldigt att offentliggöra enligt EU:s marknadsmissbruksförordning. Informationen lämnades för offentliggörande, genom ovanstående kontaktpersons försorg, den 26 september 2022, klockan 15.50 CET.\n\nOm Scout Gaming Group\n\nScout Gaming Group AB är en licensierad och reglerad fullsortiments leverantör inom Fantasy Sports. Företaget erbjuder en flexibel och anpassningsbar nätverksbaserad tjänst med stöd för de flesta sporter och ligor. Koncernen har säte i Stockholm, Sverige med utveckling och verksamhet i Bergen, Norge och Lviv, Ukraina. Försäljning, support och produktutveckling hanteras från kontoret på Malta. För mer information om bolaget, vänligen besök: scoutgaminggroup.com. Scout Gaming Group AB är noterat på Nasdaq First North Growth Market och bolagets Certified Adviser är Redeye AB.\n\nViktig information\n\nOffentliggörandet, annonseringen eller distribueringen av detta pressmeddelande kan vara föremål för restriktioner i vissa jurisdiktioner. Mottagare av detta pressmeddelande i jurisdiktioner där detta pressmeddelande har offentliggjorts, annonserats eller distribuerats bör informera sig om och följa sådana restriktioner. Mottagaren av detta pressmeddelande är ansvarig för att använda detta pressmeddelande, och informationen som här omnämns, i enlighet med tillämpliga regler i varje jurisdiktion. Detta pressmeddelande utgör inte ett erbjudande, eller en begäran om ett erbjudande, att köpa eller teckna några värdepapper i SGG i någon jurisdiktion, varken från SGG eller från någon annan. Detta pressmeddelande är inte heller ett prospekt enligt Förordning (EU) 2017/1129 (\"Prospektförordningen\") och har inte godkänts av någon regulatorisk myndighet i någon jurisdiktion.\n\nDetta pressmeddelande utgör inte en rekommendation rörande någon investerares uppfattning avseende Företrädesemissionen. Varje investerare eller framtida investerare bör genomföra sin egen undersökning, analys och bedömning av verksamheten samt data som beskrivs i detta pressmeddelande och offentligt tillgänglig information. Priset och värdet på värdepapper kan såväl minska som öka. Historiska resultat är inte en indikator på framtida resultat.\n\nDetta pressmeddelande utgör inte eller ingår inte i ett erbjudande eller en begäran om att förvärva eller teckna värdepapper i USA. Värdepapper som omnämns i detta pressmeddelande får inte säljas i USA utan registrering eller utan att det omfattas av ett undantag från registrering i enlighet med den vid var tid gällande amerikanska Securities Act från 1933 (\"Securities Act\") och får inte erbjudas eller säljas inom USA utan registrering, eller tillämpligt undantag från registrering, eller i en transaktion som inte är föremål för, registreringskrav enligt Securities Act. Det finns ingen avsikt att registrera värdepapper som omnämns här i USA eller att genomföra ett offentligt erbjudande av värdepappren i USA. Informationen i detta pressmeddelande får inte offentliggöras, publiceras, kopieras eller distribueras, direkt eller indirekt, i sin helhet eller i delar, i eller till Australien, Kanada, Japan, Hongkong, Nya Zeeland, Singapore, Sydafrika, USA eller i någon annan jurisdiktion där sådant offentliggörande, publicering eller distribuering av informationen inte skulle uppfylla tillämpliga lagar och regler eller där sådana åtgärder är föremål för juridiska restriktioner eller skulle kräva ytterligare registrering eller andra åtgärder än vad som krävs enligt svensk lag. Åtgärder som vidas i strid med denna instruktion kan utgöra ett brott mot tillämpliga värdepapperslagar och regler.\n\nI Storbritannien distribueras och riktas detta pressmeddelande, och annat material avseende värdepappren som här omnämns, endast till, och en investering eller investeringsaktivitet som är hänförlig till detta dokument är endast tillgänglig för och kommer endast att kunna utnyttjas av, \"kvalificerade investerare\" som är (i) personer som har professionell erfarenhet av affärer som rör investeringar och som faller inom definitionen av \"professionella investerare\" enligt definitionen i artikel 19(5) i den brittiska Financial Services and Markets Act 2000 (Financial Promotion) Order 2005 (\"Föreskriften\") eller (ii) enheter med hög nettoförmögenhet som omfattas av artikel 49(2)(a) till (d) i Föreskriften (alla sådana personer benämns gemensamt \"relevanta personer\"). Investeringar eller investeringsaktivitet som är hänförlig till denna kommunikation är endast tillgänglig för och kommer endast att kunna utnyttjas av relevanta personer i Storbritannien. Personer som inte är relevanta personer ska inte vidta någon åtgärd baserat på detta pressmeddelande och ska inte agera eller förlita sig på den.",
    "Drottning Elizabeths hemliga brev – som inte får öppnas förrän 2085": "Den brittiska drottningen Elizabeth II har dött, men än har vi inte hört hennes sista ord.\n\nEn novemberdag år 1986 författade den tidigare drottningen Elizabeth II, då 60 år gammal, ett brev till invånarna i den australiensiska staden Sydney. Men det kommer dröja länge innan någon får veta vad som står i det, vilket australiensiska News rapporterar om.\n\nBrevet lades i ett kuvert som är adresserat till Sydneys borgmästare och instruktionerna som följer lyder:\n\n”På en passande dag under året 2085, kan du snälla öppna det här brevet och kungöra till invånarna i Sydney mitt meddelande till dem.”\n\nBrevets avsändare är signerat med endast ”Elizabeth R”.\n\nDet kommer alltså dröja 63 år innan brevet får lov att öppnas, enligt den framlidna monarkens önskan. Då kommer det ha gått nästan hundra år sedan drottning Elizabeth skrev det.\n\nGömts i en tidskapsel i Australien\n\nBrevet har gömts i en tidskapsel som placerats inne i Drottning Victoria-byggnaden i Sydney, som byggdes för att fira den gamla monarkens diamantjubileum.\n\nByggnaden revs nästan helt under 1950-talet för att ge plats för mer öppna ytor och parkeringsplatser innan man beslöt sig för att i stället försöka återställa den historiska byggnaden.\n\nRestaureringen slutfördes 1986, vilket ledde till att det mystiska brevet skrevs.\n\nDrottning Elizabeth II dog den 8 september på slottet Balmoral i Skottland. Hon blev 96 år gammal och regerade i drygt 70 år.\n\nLÄS OCKSÅ: Tysta tårar och hurrarop under drottningens färd genom London\n\nLÄS OCKSÅ: Prins William har ärvt 685 år gammal egendom – värd drygt 12 miljarder kronor\n\nLÄS OCKSÅ: Drottning Elizabeths liv i bilder\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Nytt tillskott i populära Hope-serien! Hope Pinot Grigio": "Nu kommer en efterlängtad nyhet på Systembolaget! Den 1 september lanseras äntligen Hope Pinot Grigio från Australien i Systembolagets fasta sortiment.\n\n\n\nBakom Hope Pinot Grigio står den prisbelönta och familjeägda producenten Trentham Estate med sina vinodlingar i distriktet Sunraysia vid Murray Valley och Trentham Cliffs strax utanför Mildura i New South Wales. Egendomen grundades 1988 av Anthony och Patrick Murphy och här har familjen odlat druvor sedan 1909.\n\nWe’re very excited about this fantastic opportunity to show one of our favourite white wines – Pinot Grigio – to the Swedish market.\n\n- Anthony Murphy, Trentham Estate Winemaker / Managing Director\n\n\n\n\n\nTrentham Estate Vineyards, South Eastern Australia\n\n\n\n\n\nHope Pinot Grigio är ett uppfriskande vin med stor koncentration av moget päron, gula äpplen, tropisk frukt och citrus med en kvardröjande och kryddig finish. Serveras gärna till alla typer av fisk- och skaldjursrätter, kryddiga asiatiska rätter eller vegetariskt. Druvorna till detta härliga vin plockades vid full mognad år 2021 i omgivningarna kring Murray Darling i sydöstra Australien. Årgången bjöd på mycket goda förutsättningar med mycket milt väder, lite regn och bra skördar.\n\n\n\nHOPE-serien är framtagen av Iconic Wines tillsammans med några få utvalda vingårdar i Australien och Sydafrika. Ett föredömligt samarbete som resulterat i en populär serie veganviner med olika smakprofiler och druvsorter.\n\n",
    "Bodensaren om VM-debuten: \"Då fick jag panik\" – NSD": "",
    "Cameron Smith förklarar beslutet att välja LIV-touren": "Smith: Pengarna var definitivt en faktor\n\nPublicerad: 31 augusti Uppdaterad: 1 september\n\nCameron Smith, 29, har valt att gå över till den kontroversiella LIV-touren för att få tillbringa mer tid hemma i Australien.\n\nOch för pengarna.\n\n– Jag kommer inte att ignorera det eller säga att det inte var en anledning, säger den saudifinansierade tourens största affischnamn till Golf Digest.\n\nCameron Smith är den senaste golfstjärnan att lämna PGA-touren.\n\nI går presenterades världstvåan och den nyblivna The Open-mästaren, tillsammans med fem andra, av LIV-touren.\n\nEnligt uppgifter får Smith 1,5 miljarder kronor för att ansluta till den saudifinansierade touren.\n\n– Pengarna var definitivt en faktor. Jag kommer inte att ignorera det eller säga att det inte var en anledning. Det var självklart ett affärsbeslut och ett erbjudande som jag inte kunde tacka nej till, säger han till Golf Digest.\n\n”Har varit tufft”\n\nSmith, som är australiensare, flyttade till USA för att spela på PGA-touren för sju år sedan och har bott där sedan dess.\n\nAtt flytta till Nordamerika har gjort att Smith missat flera stora händelser hemma i Australien.\n\nhelskärm Cameron Smith, till vänster i bild, har anslutit till den kritiserade LIV-touren.\n\n– Att inte kunna vara med på vänners bröllop, födelsedagsfester och att inte kunna se rugbymatcher med mina kompisar har varit tufft.\n\n– Den största anledningen till att jag nu byter tour är LIV-tourens schema. Jag kommer kunna tillbringa mer tid hemma i Australien och att få tillbaka den delen av mitt liv var verkligen tilltalande.\n\nLIV-touren finansieras av Saudiarabiens statliga investeringsfond.\n\nSamtliga spelare som väljer att gå över till LIV-touren stängs av från PGA-touren.\n\nSvenske Henrik Stenson blev även av med hedersuppdraget som Ryder Cup-kapten när han valde att ansluta till LIV-touren.",
    "Polar Structure offentliggör slutligt utfall i det offentliga uppköpserbjudandet till aktieägarna i Netmore": "Polar Structure offentliggör slutligt utfall i det offentliga uppköpserbjudandet till aktieägarna i Netmore tor, sep 22, 2022 20:45 CET Report this content\n\nDetta pressmeddelande får inte, direkt eller indirekt, distribueras eller publiceras till eller inom Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Erbjudandet lämnas inte till (och accepter godkänns inte från) personer i dessa länder eller personer i något annat land där accept av Erbjudandet skulle kräva ytterligare dokumentation, registrering eller andra åtgärder utöver vad som följer av svensk rätt.\n\nPressmeddelande från Polar Structure AB\n\n22 september 2022\n\nPolar Structure AB (”Polar Structure”) offentliggör i det följande information om den slutliga anslutningsgraden i Polar Structures erbjudande till aktieägarna i Netmore Group AB (publ) (”Netmore”) som den 15 juni 2022 lämnades enligt bestämmelserna om budplikt i Takeover-reglerna för vissa handelsplattformar (”Erbjudandet”).\n\nUnder den förlängda och slutliga acceptfristen har Erbjudandet accepterats av aktieägare representerande totalt 23 545 861 B-aktier vilket utgör 5,03 procent av samtliga aktier i Netmore. Tillsammans med de 18 421 052 B-aktier som Polar Structure förvärvat utanför Erbjudandet av SBB (enligt pressmeddelande daterat den 20 juni 2022) och de 16 715 601 A-aktier och 189 049 678 B-aktier som Polar Structure ägde innan Erbjudandet lämnades, samt de 9 292 298 B-aktier som, efter återkallelser, lämnats in inom ramen för Erbjudandet under övriga acceptfrister, innebär anslutningen till Erbjudandet att Polar Structure äger sammanlagt 16 715 601 A-aktier och 240 308 889 B-aktier i Netmore (motsvarande cirka 80,92 procent av det totala antalet aktier och 87,05 procent av det totala antalet röster i Netmore inklusive de aktier som tillkommer efter den nyemission beslutades av Netmores styrelse den 18 september 2022). De aktier som Polar Structure förvärvat utanför Erbjudandet har förvärvats till ett pris per aktie som inte överstiger 1,55 kronor per aktie.\n\nUtbetalning av vederlag för accepter som mottagits under den förlängda acceptfristen beräknas ske omkring den 27 september 2022.\n\nRådgivare\n\nPolar Structure har i samband med genomförandet av Erbjudandet anlitat Advokatfirman Lindahl KB som legal rådgivare och Avanza Bank AB (publ) som emissionsinstitut.\n\nKontakt\n\nFör frågor, vänligen kontakta:\n\nTobias Emanuelsson, VD, tobias@polarstructure.se\n\nKarim Sahibzada, styrelseordförande, karim@polarstructure.se\n\nOm Polar Structure AB\n\nPolar Structure utvecklar och äger infrastruktur som bidrar till ett mer uthålligt och hållbart samhälle. Vi möjliggör omställningen, både idag och imorgon. Polar Structure har ett tydligt helhetsperspektiv inom ramen för infrastruktur och hållbarhet och är verksamma inom järnväg, logistik, energilagring och laddningsinfrastruktur samt digitalisering och förnyelsebar energi.\n\nMer information om Polar Structure finns på www.polarstructure.se.\n\nDenna information är sådan som Polar Structure AB är skyldigt att offentliggöra enligt Takeover-reglerna. Informationen lämnades, genom ovanstående kontaktpersoners försorg, för offentliggörande den 22 september 2022, kl. 20.45.\n\nViktig information\n\nErbjudandet riktar sig inte till personer vars deltagande i Erbjudandet förutsätter att ytterligare erbjudandehandling upprättas eller registrering sker eller att någon annan åtgärd företas utöver vad som krävs enligt svenska lagar och regler.\n\nDetta pressmeddelande och annan dokumentation hänförlig till Erbjudandet kommer inte att distribueras och får inte postas eller på annat sätt distribueras eller sändas in i något land där detta skulle förutsätta att några sådana ytterligare åtgärder företas eller där detta skulle strida mot lagar eller regler i det landet. Polar Structure kommer inte att tillåta eller godkänna någon sådan distribution. Om någon söker acceptera Erbjudandet som ett resultat av att direkt eller indirekt ha överträtt dessa restriktioner så kan accepten komma att lämnas utan avseende.\n\nErbjudandet lämnas inte, vare sig direkt eller indirekt, genom post eller något annat kommunikationsmedel (varmed förstås bland annat telefax, e-post, telex, telefon och Internet) i eller in till Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA och Erbjudandet kan inte accepteras på något sådant sätt eller med något sådant kommunikationsmedel i eller från Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Följaktligen kommer inte detta pressmeddelande eller annan dokumentation avseende Erbjudandet att sändas eller på annat sätt tillhandahållas i eller in till Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA och får inte heller distribueras på liknande sätt.\n\nDetta pressmeddelande skickas inte, och får inte skickas, till aktieägare med registrerade adresser i Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Banker, fondkommissionärer och andra institutioner som innehar förvaltarregistrerade aktier för personer i Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA, får inte vidarebefordra detta pressmeddelande, eller andra till Erbjudandet relaterade dokument, till sådana personer.\n\nUttalanden i detta pressmeddelande som rör framtida förhållanden eller omständigheter, inklusive information om framtida resultat, tillväxt och andra utvecklingsprognoser samt andra effekter av Erbjudandet, utgör framtidsinriktad information. Sådan information kan exempelvis kännetecknas av att den innehåller ord som ”förutses”, ”tros”, ”förväntas”, ”avses”, ”planeras”, ”ämnas”, ”eftersträvas”, ”kommer” eller ”kan” eller liknande uttryck. Framtidsinriktad information är till sin natur förknippad med risker och osäkerhetsmoment eftersom den avser framtida förhållanden och är beroende av omständigheter som inträffar i framtiden. Till följd av ett flertal faktorer, varav flera ligger utom Budgivarens kontroll, kan framtida förhållanden komma att avsevärt avvika från vad som har uttryckts eller antytts i den framtidsinriktade informationen. All sådan framtidsinriktad information gäller endast per dagen då informationen lämnades och Budgivaren har ingen skyldighet (och åtar sig ingen skyldighet) att uppdatera eller ändra någon sådan information till följd av ny information, framtida händelser eller andra förhållanden utöver vad som krävs enligt tillämpliga lagar och regler.",
    "Sorg över hela världen – ”Slutet på en era”": "Sorg över hela världen – ”Slutet på en era”\n\nDrottning Elizabeth II var statsöverhuvud i 15 länder. Australien och Nya Zeeland vaknade på fredagen upp med en ny regent.\n\n”Hon var exceptionell. Över hela världen kommer människor känna en akut känsla av förlust”, säger Jacinda Ardern, premiärminister i Nya Zeeland, som nåddes av nyheten genom att väckas av polis.\n\n”Den här dagen är slutet på en era”, säger Australiens premiärminister Anthony Albanese.\n\nÄven Kanadas premiärminister, Justin Trudeau, har även han talat till folket.\n\nMen sorgen sträcker sig längre än det brittiska samväldet. I Brasilien har president Jair Bolsonaro utlyst tre dagars landssorg, från Vatikanstaten uttrycker påven sitt deltagande och från FN-högkvarteret i New York har generalsekreterare Antonio Guterres hedrat drottningen.\n\n”Hon utgjorde en lugnande närvaro under flera decennier med stora förändringar”, säger han.",
    "9 frågor: ”Viktigt att bygga upp en beredskap mot pandemier”": "",
    "Huskvarnabördige Tobias Ludvigsson tvingades bryta VM-loppet": "Linjeloppet blev inte vad Tobias Ludvigsson från Huskvarna hade hoppats på. Med drygt åtta mil kvar av loppet fick han punktering och tvingades byta bakdäck. Tobias kämpade sig tillbaka till huvudklungan men tvingades snart släppa igen. Han bröt loppet med några mil kvar av loppet.\n\n– Tobias gjorde egentligen det han skulle hela dagen, men det blev som sagt en kostsam punktering i fel läge, säger assisterande förbundskaptenen Alexander Wetterhall i ett pressmeddelande.\n\nHär kan du läsa mer om herrarnas linjelopp i VM.",
    "Vill byta statsskick efter drottning Elizabeths död": "© Tillhandahålls av Omni\n\nEfter drottning Elizabeth II:s död lyfts frågan i flera länder i samväldet huruvida de ska bli förbli monarkier, skriver flera medier.\n\nKung Charles III har formellt valts till statsöverhuvud i bland andra Australien och Nya Zeeland, men beslutet hindrar inte diskussionen från att fortsätta.\n\nEnligt Wall Street Journal väntas krafter som förespråkar en övergång till statsskicket republik att intensifiera sin kamp efter tronskiftet. Tidningen pekar särskilt ut Australien, Nya Zeeland och Kanada.\n\nI den karibiska staten Antigua och Barbuda vill premiärminister Gaston Browne att en folkomröstning ska hållas i frågan inom tre år, skriver Daily Mail.\n\nAustraliens premiärminister, Anthony Albanese, som är uttalad republikan, säger i en intervju med Sky News att frågan inte är viktigare än att den kan vänta till nästa mandatperiod.\n\n– Nu är ingen tid att prata om vårt statsskick, sa Albanese på söndagen.\n\n– Nu ska vi hedra drottning Elizabeths liv.\n\nRelaterade länkar:\n\n67 procent av kanadensarna var motståndare till att Charles III skulle efterträda drottningen (AFP)\n\nAlbanese: Har bjudit kung Charles III till Australien (www.news.com.au)\n\nAlbanese vill inte ta upp frågan om statsskick förrän nästa mandatperiod som inleds 2026 (Sky News)\n\nLäs mer om Elizabeth II:s död på Omni",
    "Bioservo Technologies AB offentliggör prospekt": "DETTA PRESSMEDDELANDE FÅR INTE OFFENTLIGGÖRAS, PUBLICERAS ELLER DISTRIBUERAS, DIREKT ELLER INDIREKT I ELLER TILL RYSSLAND, BELARUS, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, USA ELLER NÅGON ANNAN JURISDIKTION DÄR SÅDAN ÅTGÄRD HELT ELLER DELVIS ÄR FÖREMÅL FÖR LEGALA RESTRIKTIONER. DETTA PRESSMEDDELANDE UTGÖR INTE ETT ERBJUDANDE ATT FÖRVÄRVA VÄRDEPAPPER I BIOSERVO TECHNOLOGIES AKTIEBOLAG (PUBL). SE ÄVEN AVSNITTET ”VIKTIG INFORMATION” NEDAN.\n\nBioservo Technologies Aktiebolag (”Bioservo” eller ”Bolaget”) offentliggör idag det prospekt vilket har godkänts och registrerats hos Finansinspektionen med anledning av förestående nyemission. Prospektet finns tillgängligt på Bioservos hemsida (www.bioservo.com) och Erik Penser Banks hemsida (www.penser.se).\n\nTeckningsperioden för nyemissionen inleds den 26 september 2022.\n\nRådgivare\n\nErik Penser Bank AB är finansiell rådgivare till Bioservo i samband med nyemissionen och Born Advokater är legal rådgivare.\n\n\n\nFör mer information, vänligen kontakta\n\nPetter Bäckgren, VD Bioservo\n\nE-post: petter.backgren@bioservo.com\n\n\n\nViktig information\n\nDetta pressmeddelande är inte ett erbjudande att teckna units i Bioservo Technologies Aktiebolag (publ) och investerare ska inte teckna eller förvärva några värdepapper annat än på grundval av informationen i prospektet.\n\nDetta pressmeddelande får inte offentliggöras, publiceras eller distribueras, direkt eller indirekt, i eller till USA, Australien, Japan eller Kanada eller i någon annan jurisdiktion där distributionen av detta pressmeddelande skulle vara olaglig. Detta pressmeddelande utgör inte heller ett erbjudande om att sälja nya units, BTU eller uniträtter till någon person i en jurisdiktion där det inte skulle vara tillåtet att lämna ett sådant erbjudande till en sådan person eller där sådan åtgärd skulle förutsätta ytterligare prospekt, registrerings- eller andra åtgärder än enligt svensk rätt. Prospektet, anmälningssedeln och andra till Företrädesemissionen hänförliga handlingar får inte distribueras i eller till något land där sådan distribution eller Företrädesemissionen kräver åtgärder som anges i föregående mening eller där de skulle strida mot regler i sådant land.\n\nDe nya aktierna, BTU och uniträtterna har inte rekommenderats eller godkänts av någon amerikansk federal eller delstatlig värdepappersmyndighet eller tillsynsmyndighet. Inga nya aktier, BTU, uniträtter eller andra värdepapper utgivna av Bioservo Technologies Aktiebolag har registrerats eller kommer att registreras enligt den vid var tid gällande United States Securities Act 1933, eller enligt värdepapperslagstiftningen i någon delstat i USA. Därför får inga nya aktier, BTU, teckningsrätter eller andra värdepapper utgivna av Bolaget överlåtas, utnyttjas eller erbjudas till försäljning i USA annat än i sådana undantagsfall som inte kräver registrering eller genom en transaktion som inte omfattas av sådan registrering. Det finns ingen avsikt att registrera någon del av erbjudandet i USA och de värdepapper som ges ut i Företrädesemissionen kommer inte att erbjudas till allmänheten i USA.\n\nBolaget har inte godkänt något erbjudande till allmänheten avseende de värdepapper som hänvisas till i detta pressmeddelande i något annat land inom det Europeiska ekonomiska samarbetsområdet (\"EES\") än Sverige. I andra medlemsländer i EES kan därför värdepapperna endast erbjudas till kvalificerade investerare.\n\nDetta pressmeddelande får i Storbritannien endast distribueras och riktar sig endast till \"kvalificerade investerare\" (såsom definierat i avsnitt 86(7) i Financial Services and Markets Act 2000) och som är (i) professionella investerare som omfattas av artikel 19(5) i Financial Services and Markets Act 2000 (Financial Promotion) Order 2005 (\"Order\"), eller (ii) personer som omfattas av artikel 49(2)(a) till (d) (\"företag med högt nettovärde\" etc.) av Order (gemensamt benämnda \"relevanta personer\"). I Storbritannien är sådan investering eller annan investeringsaktivitet som avses i detta pressmeddelande endast tillgänglig för, och riktas endast till, relevanta personer. Varje person som inte är en relevant person bör inte handla utifrån eller förlita sig på detta meddelande eller något av dess innehåll.",
    "Teniralc fullföljer erbjudandet till aktieägarna i Cary Group och blir därmed ägare till 98,8 procent av aktierna": "Teniralc fullföljer erbjudandet till aktieägarna i Cary Group och blir därmed ägare till 98,8 procent av aktierna fre, sep 23, 2022 18:00 CET Report this content\n\nERBJUDANDET LÄMNAS INTE, OCH DETTA PRESSMEDDELANDE FÅR INTE DISTRIBUERAS, VARE SIG DIREKT ELLER INDIREKT, I ELLER TILL, OCH INGA ANMÄLNINGSSEDLAR KOMMER ATT ACCEPTERAS FRÅN ELLER PÅ UPPDRAG AV AKTIEÄGARE I AUSTRALIEN, HONGKONG, JAPAN, KANADA, NYA ZEELAND, SYDAFRIKA ELLER I NÅGOT ANNAT LAND DÄR LÄMNANDE AV ERBJUDANDET, DISTRIBUTION AV DETTA PRESSMEDDELANDE ELLER GODKÄNNANDE AV ACCEPT AV ERBJUDANDET SKULLE STRIDA MOT TILLÄMPLIGA LAGAR ELLER REGLER ELLER SKULLE KRÄVA ATT YTTERLIGARE ERBJUDANDEHANDLINGAR UPPRÄTTAS ELLER REGISTRERING SKER ELLER ATT NÅGON ANNAN ÅTGÄRD FÖRETAS UTÖVER VAD SOM KRÄVS ENLIGT SVENSK LAG ELLER SOM ANNARS PLANERAS I SAMBAND MED ERBJUDANDET. AKTIEÄGARE HÄNVISAS TILL DE ERBJUDANDERESTRIKTIONER SOM FRAMGÅR AV AVSNITTET “VIKTIG INFORMATION” I SLUTET AV DETTA PRESSMEDDELANDE OCH I ERBJUDANDEHANDLINGEN. AKTIEÄGARE I USA HÄNVISAS ÄVEN TILL AVSNITTET “VIKTIG INFORMATION TILL AKTIEÄGARE I USA” I SLUTET AV DETTA PRESSMEDDELANDE.\n\nCVC Fonder[1] och Nordic Capital[2], genom det gemensamt ägda bolaget Teniralc BidCo AB (“Teniralc”)[3], offentliggjorde den 29 juni 2022 ett offentligt uppköpserbjudande till aktieägarna i Cary Group Holding AB (publ) (“Cary Group”) att överlåta samtliga aktier i Cary Group till Teniralc för ett pris om 65 kronor kontant per aktie, som den 7 september 2022 höjdes till 70 kronor kontant per aktie (“Erbjudandet”). I samband med Teniralcs offentliggörande av det höjda priset i Erbjudandet rekommenderade den oberoende budkommittén i Cary Groups styrelse enhälligt samtliga aktieägare i Cary Group att acceptera Erbjudandet.\n\nDen förlängda acceptperioden för Erbjudandet löpte ut den 22 september 2022. Teniralc meddelar idag att:\n\nSamtliga villkor för Erbjudandets fullföljande har uppfyllts. Erbjudandet förklaras följaktligen ovillkorat och Teniralc kommer att fullfölja förvärvet av de aktier som har lämnats in i Erbjudandet.\n\nDe aktier i Cary Group som har lämnats in i Erbjudandet vid utgången av den förlängda acceptperioden uppgår till 90 770 616 aktier i Cary Group (motsvarande cirka 68,8 procent [4] av aktiekapitalet och rösterna i Cary Group).\n\nDe aktier i Cary Group som har lämnats in i Erbjudandet vid utgången av den förlängda acceptperioden, tillsammans med de 39 560 593 aktier i Cary Group som Nordic Capital indirekt äger sedan tidigare genom Cidron Legion S.à.r.l. och som kommer att tillskjutas Teniralc i samband med Erbjudandets fullföljande, uppgår till totalt 130 331 209 aktier, motsvarande cirka 98,8 procent av aktiekapitalet och rösterna i Cary Group.\n\nTeniralc har beslutat att förlänga acceptperioden för Erbjudandet ytterligare till och med den 7 oktober 2022 för att ge kvarvarande aktieägare tid att acceptera Erbjudandet.\n\nGustaf Martin-Löf, Partner, CVC, kommenterar Erbjudandet:\n\n“Vi är glada över att ha uppnått 98,8 procent av aktierna i Cary Group och vi ser fram emot att i privat miljö arbeta tillsammans med bolagets ledning och Nordic Capital för att leverera på den långsiktiga strategi som vi delar. Tillsammans med Nordic Capital erbjuder vi de rätta finansieringsförutsättningarna, det affärsrelaterade kunnandet och den geografiska räckvidd som krävs för att växa genom konjunkturen och för att etablera Cary Group som en av de ledande utmanarna i Europa.”\n\nAndreas Näsvik, Partner and Head of Industrial & Business Services, Nordic Capital Advisors, kommenterar Erbjudandet:\n\n“Det är glädjande att vi har nått den acceptgrad som krävs för att möjliggöra för Cary Group att, i denna osäkra makroekonomiska miljö fortsätta leverera i enlighet med strategin i en privat miljö. Denna affär säkerställer en fortsatt förvärvstakt och en fortsatt vidareutveckling av verksamheten, inklusive ett marknadsledande hållbarhetsfokus. Tillsammans med CVC Fonder ser Nordic Capital nu fram emot att fortsätta arbeta med Cary Group och stödja bolaget i den fortsatta utvecklingen av dess verksamhet.”\n\nVid utgången av den förlängda acceptperioden den 22 september 2022 har totalt 90 770 616 aktier i Cary Group lämnats in i Erbjudandet (motsvarande cirka 68,8 procent av aktiekapitalet och rösterna i Cary Group). Tillsammans med de 39 560 593 aktier i Cary Group som Nordic Capital indirekt äger sedan tidigare genom Cidron Legion S.à.r.l. (motsvarande 30 procent av aktiekapitalet och rösterna i Cary Group) och som kommer att tillskjutas Teniralc i samband med Erbjudandets fullföljande, uppgår det totala antalet aktier i Cary Group som innehas eller på annat sätt kontrolleras av Teniralc till 130 331 209 aktier, motsvarande cirka 98,8 procent av aktiekapitalet och rösterna i Cary Group.\n\nBortsett från ovan innehade varken Teniralc, CVC Fonder eller Nordic Capital eller något av deras närstående bolag eller andra närstående parter några aktier eller andra finansiella instrument i Cary Group som ger en finansiell exponering mot Cary Groups aktier vid tidpunkten för offentliggörandet av Erbjudandet. Varken Teniralc, CVC Fonder eller Nordic Capital eller något av deras respektive närstående bolag eller andra närstående parter har förvärvat några aktier eller andra finansiella instrument i Cary Group utanför Erbjudandet. Teniralc, CVC Fonder och Nordic Capital, eller något av deras respektive närstående bolag eller andra närstående parter, kan komma att förvärva aktier i Cary Group utanför Erbjudandet under den förlängda acceptperioden, dock ej till ett pris överstigande 70 kronor per aktie.\n\nSamtliga villkor för Erbjudandets fullföljande har uppfyllts. Erbjudandet förklaras följaktligen ovillkorat och Teniralc kommer att fullfölja förvärvet av de aktier som har lämnats in i Erbjudandet. Utbetalning av vederlag för de aktier som lämnats in i Erbjudandet till och med den 22 september 2022 beräknas påbörjas omkring den 30 september 2022.\n\nDen 24 augusti 2022 offentliggjorde Teniralc en förlängning av acceptperioden för Erbjudandet till den 9 september 2022 och den 7 september 2022 offentliggjorde Teniralc ytterligare en förlängning av acceptperioden till den 22 september 2022. För att ge kvarvarande aktieägare i Cary Group som inte har lämnat in sina aktier tid att acceptera Erbjudandet förlängs acceptperioden ytterligare till och med den 7 oktober 2022 kl. 15.00 (CEST). Utbetalning av vederlag för aktier som lämnas in i Erbjudandet under den ytterligare förlängda acceptperioden beräknas påbörjas omkring den 17 oktober 2022.\n\nErbjudandehandlingen avseende Erbjudandet offentliggjordes den 6 juli 2022 och tillägg till erbjudandehandlingen offentliggjordes den 9 augusti 2022 och den 12 september 2022.\n\nEftersom Erbjudandet nu är ovillkorat har aktieägare som har accepterat Erbjudandet, liksom de aktieägare som accepterar Erbjudandet under den ytterligare förlängda acceptperioden, inte någon rätt att återkalla sina accepter.\n\nTeniralc kommer att påkalla tvångsinlösen i enlighet med aktiebolagslagen (2005:551) i syfte att förvärva samtliga resterande aktier i Cary Group och verka för att aktierna i Cary Group avnoteras från Nasdaq Stockholm.\n\nI samband med Erbjudandet har Teniralc, CVC Fonder och Nordic Capital anlitat Carnegie Investment Bank AB som finansiell rådgivare och Teniralc har anlitat Advokatfirman Cederquist och Roschier Advokatbyrå som legala rådgivare. CVC Fonder har därtill anlitat Roschier Advokatbyrå som legal rådgivare och Nordic Capital har anlitat Advokatfirman Cederquist som legal rådgivare.\n\nMer information om Erbjudandet finns på www.carcare-offer.com.\n\nFör ytterligare information, kontakta:\n\nTeniralc BidCo CVC Fonder Nordic Capital Joachim Hörnqvist Carsten Huwendiek\n\nManaging Director - Global Head, Marketing & Communications Elin Ljung\n\nManaging Director, Head of Communications & Sustainability Nordic Capital Advisors teniralc@fogelpartners.se chuwendiek@cvc.com elin.ljung@nordiccapital.com\n\nInformationen lämnades för offentliggörande den 23 september 2022, kl. 18.00 (CEST).\n\nViktig information\n\nErbjudandet, i enlighet med de villkor som anges i detta pressmeddelande, riktar sig inte till personer vars deltagande i Erbjudandet kräver att ytterligare erbjudandehandling upprättas eller registrering sker eller att någon annan åtgärd företas utöver vad som krävs enligt svenska lagar och regler eller som annars planeras i samband med Erbjudandet.\n\nDetta pressmeddelande och övrig dokumentation hänförlig till Erbjudandet kommer inte att distribueras och får inte postas eller på annat sätt distribueras eller sändas inom eller in i något land där distribution eller Erbjudandet skulle förutsätta att några sådana ytterligare åtgärder företas eller där det skulle strida mot lagar eller regler i det landet – någon sådan åtgärd kommer inte tillåtas eller godkännas av någon av Teniralc, CVC Fonder eller Nordic Capital. Varje försök till accept av Erbjudandet som är ett resultat av att dessa restriktioner direkt eller indirekt har överträtts kan komma att lämnas utan avseende.\n\nErbjudandet lämnas inte och kommer inte att lämnas, vare sig direkt eller indirekt, inom eller in i, genom post eller något annat kommunikationsmedel eller hjälpmedel, vare sig av mellanstatlig karaktär eller för utländsk handel eller genom nationella börsers hjälpmedel, Australien, Hongkong, Japan, Kanada, Nya Zeeland, eller Sydafrika. Detta inbegriper men är inte begränsat till telefax, e-post, telex, telefon och internet eller andra former av elektronisk överföring. Erbjudandet kan inte accepteras och aktier kan inte överlåtas i Erbjudandet på något sådant sätt eller med något sådant kommunikationsmedel eller hjälpmedel inom eller från Australien, Hongkong, Japan, Kanada, Nya Zeeland, Sydafrika eller av personer som befinner sig i eller är bosatta i Australien, Hongkong, Japan, Kanada, Nya Zeeland eller Sydafrika. Följaktligen kommer inte och ska inte detta pressmeddelande eller annan dokumentation avseende Erbjudandet postas, på annat sätt överföras, distribueras, vidarebefordras eller sändas in i eller inom Australien, Hongkong, Japan, Kanada, Nya Zeeland, Sydafrika eller till en person som är från, befinner sig i eller är bosatt i Australien, Hongkong, Japan, Kanada, Nya Zeeland eller Sydafrika.\n\nVarje försök till överlåtelse av aktier i Erbjudandet som direkt eller indirekt är ett resultat av en överträdelse av dessa restriktioner är ogiltigt och varje försök att överlåta aktier av en person som befinner sig i Australien, Hongkong, Japan, Kanada, Nya Zeeland, Sydafrika eller av ombud, förvaltare eller annan mellanhand som agerar på icke-diskretionär basis för en huvudman som lämnar instruktioner inom eller från Australien, Hongkong, Japan, Kanada, Nya Zeeland eller Sydafrika är ogiltigt och kommer inte att accepteras. Varje person som innehar aktier och som deltar i Erbjudandet kommer att intyga att de inte är från, befinner sig i eller deltar i Erbjudandet från Australien, Hongkong, Japan, Kanada, Nya Zeeland eller Sydafrika, samt att de inte på icke-diskretionär basis agerar på uppdrag för en huvudman som är från, befinner sig i eller ger en order om att delta i Erbjudandet från Australien, Hongkong, Japan, Kanada, Nya Zeeland eller Sydafrika. Ingen av Teniralc, CVC Fonder eller Nordic Capital kommer att tillhandahålla något vederlag enligt Erbjudandet till Australien, Hongkong, Japan, Kanada, Nya Zeeland eller Sydafrika.\n\nDetta pressmeddelande skickas inte, och får inte skickas, till aktieägare med registrerade adresser i Australien, Hongkong, Japan, Kanada, Nya Zeeland eller Sydafrika. Banker, fondkommissionärer, mäklare och andra institutioner som innehar förvaltarregistrerade aktier för personer i Australien, Hongkong, Japan, Kanada, Nya Zeeland eller Sydafrika, får inte vidarebefordra detta pressmeddelande, eller andra till Erbjudandet relaterade dokument, till sådana personer.\n\nErbjudandet, den information och dokumentation som tillgängliggörs genom detta pressmeddelande har inte upprättats eller godkänts av en “authorised person” som avses i bestämmelse 21 i UK Financial Services and Markets Act 2000 (“FSMA”). Spridning av information och dokument som tillgängliggörs genom detta pressmeddelande till personer i Storbritannien är undantagna från restriktionerna för finansiell marknadsföring i bestämmelse 21 FSMA på grundval av att det är ett meddelande från eller på uppdrag av en juridisk person som hänför sig till en transaktion om förvärv av aktier i en juridisk person och syftet med transaktionen rimligtvis kan anses vara att förvärva daglig kontroll av den juridiska personens verksamhet, i enlighet med artikel 62 (Sale of body corporate) i Financial Services and Markets Act 2000 (Financial Promotion) Order 2005.\n\nDetta pressmeddelande har offentliggjorts på svenska och engelska. Vid en eventuell avvikelse i innehåll mellan språkversionerna ska den svenskspråkiga versionen äga företräde.\n\nFramtidsinriktade uttalanden\n\nInformation i detta pressmeddelande som rör framtida förhållanden eller omständigheter, inklusive information om framtida resultat, tillväxt och andra prognoser samt om fördelar med Erbjudandet, utgör framtidsinriktad information. Sådan information kan vanligtvis, men inte alltid, identifieras genom användningen av ord såsom “bedöms”, “förväntas” eller “tros”, eller liknande uttryck.\n\nFramtidsinriktad information är till sin natur förknippad med risk och osäkerhet, eftersom den avser förhållanden som är beroende av omständigheter som kan inträffa i framtiden. Till följd av ett flertal faktorer, av vilka flera ligger utom Teniralcs, CVC Fonders och Nordic Capitals kontroll, finns det inga garantier för att faktiska resultat inte kommer att avvika avsevärt från de resultat som anges eller antyds i den framtidsinriktade informationen. All sådan framtidsinriktad information gäller endast per den dagen den lämnades och ingen av Teniralc, CVC Fonder eller Nordic Capital har någon skyldighet (och åtar sig ingen sådan skyldighet) att uppdatera eller revidera den, vare sig till följd av ny information, framtida händelser eller andra förhållanden, förutom enligt vad som krävs av tillämplig lag och annan reglering.\n\nViktig information till aktieägare i USA\n\nAmerikanska aktieägare görs uppmärksamma på att Cary Groups aktier inte är noterade på en amerikansk börs och att Cary Group inte omfattas av kraven för periodisk rapportering i enlighet med den vid var tid gällande U.S. Securities Exchange Act of 1934 (“U.S. Exchange Act”) och att Cary Group inte är skyldigt att lämna in några rapporter, och lämnar inte heller in några rapporter, till U.S. Securities and Exchange Commission (“SEC”) i enlighet med nämnda lag.\n\nErbjudandet riktas till Cary Groups aktieägare som är bosatta i USA på samma villkor som de som ges till Cary Groups övriga aktieägare, till vilka ett erbjudande riktas. Informationsdokument, inklusive detta pressmeddelande och erbjudandehandlingen, sprids till amerikanska aktieägare på basis jämförbar med den metod enligt vilken sådana dokument sprids till Cary Groups övriga aktieägare.\n\nErbjudandet som beskrivs i detta pressmeddelande avser aktierna i Cary Group, ett bolag bildat enligt svensk lag, och är föremål för svenska offentliggörande- och förfaranderegler, vilka skiljer sig från de regler som gäller i USA. Erbjudandet lämnas i USA i enlighet med Section 14(e) i, och Regulation 14E enligt, U.S. Exchange Act, med förbehåll för de “Tier II”-undantag som framgår av Rule 14d-1(d) i U.S. Exchange Act och i övrigt i enlighet med de regler som följer av svensk lag. Erbjudandet kommer således att regleras av andra offentliggörande- och förfaranderegler, innefattande rätten att återkalla lämnad accept, tidplan för Erbjudandet, förfarande för redovisning av likvid samt tidpunkt för betalning, än de som följer av amerikanska lagar och regler avseende offentliga uppköpserbjudanden. Finansiella rapporter och finansiell information som inkluderas i informationsdokumenten är upprättade i enlighet med IFRS, vilka inte kan jämföras med finansiella rapporter och finansiell information för amerikanska bolag.\n\nDet kan vara förenat med svårigheter för amerikanska aktieägare att göra gällande rättigheter och krav enligt federal värdepapperslagstiftning eftersom Teniralc och Cary Group har säte utanför USA och samtliga eller vissa av deras styrelseledamöter eller företrädare kan ha hemvist utanför USA. Det är inte säkert att amerikanska aktieägare kan stämma ett icke-amerikanskt bolag eller dess styrelseledamöter eller företrädare i en domstol utanför USA för överträdelser av amerikansk värdepapperslagstiftning. Vidare kan det vara förenat med svårigheter att tvinga ett icke-amerikanskt bolag eller dess dotterbolag att rätta sig efter ett amerikanskt domslut.\n\nErhållandet av likvid i enlighet med Erbjudandet av aktieägare i Cary Group som är amerikanska skattebetalare kan utgöra en skattepliktig transaktion i amerikanskt federalt inkomstskattehänseende och enligt tillämplig amerikansk och lokal, likväl som utländsk och övrig, skattelagstiftning. Varje sådan aktieägare är ensamt ansvarig för att bedöma de skattemässiga konsekvenserna av att delta i Erbjudandet och uppmanas att konsultera en egen skatterådgivare angående de skattemässiga konsekvenserna av att delta i Erbjudandet i ljuset av aktieägarens särskilda förhållanden, innefattande skattekonsekvenserna enligt statlig, lokal och utomamerikansk skattelagstiftning och eventuella effekter av förändringar i skattelagstiftning.\n\nI enlighet med svensk lagstiftning och praxis och i enlighet med Rule 14e-5(b) i U.S. Exchange Act, kan Teniralc och dess närstående eller mäklare (i egenskap av agenter för Teniralc eller, från fall till fall, dess närstående) från tid till annan, vid sidan av Erbjudandet, direkt eller indirekt, köpa eller arrangera köp utanför USA, av aktier i Cary Group, som är föremål för Erbjudandet, eller andra värdepapper som kan konverteras till, utbytas mot eller utnyttjas för teckning av sådana aktier före eller under Erbjudandets acceptperiod. Dessa förvärv kan ske antingen på den öppna marknaden till rådande priser eller i transaktioner utanför marknaden till förhandlade priser. I den utsträckning information om sådana köp eller arrangemang om sådana köp offentliggörs i Sverige, kommer informationen att offentliggöras för amerikanska aktieägare i Cary Group. Vidare kan Teniralcs finansiella rådgivare också komma att delta i normal handel avseende värdepapper i Cary Group, vilket kan inkludera köp eller arrangemang avseende köp av sådana värdepapper.\n\n[1] “CVC Fonder” avser fonder eller entiteter rådgivna av CVC Advisers Company (Luxembourg) S.à r.l. och/eller dess närstående.\n\n[2] “Nordic Capital” avser, beroende på sammanhanget, någon av, eller alla, Nordic Capitals fonder, strukturer och associerade entiteter. Nordic Capitals fonders och strukturers general partners och/eller delegerade portföljförvaltare rådges av flera icke-diskretionära rådgivande enheter, och någon eller alla av dessa refereras till som “Nordic Capital Advisors”.\n\n[3] “Teniralc” avser ett av CVC Fonder och Nordic Capital indirekt helägt och nybildat svenskt privat aktiebolag, med organisationsnummer 559381-5581 och säte i Stockholm, med registrerad adress c/o Advokatfirman Cederquist KB, Hovslagargatan 3, 111 48 Stockholm.",
    "Epiroc förvärvar majoritetsandel i australiensisk leverantör av uppkopplingslösningar för gruvor": "Epiroc förvärvar majoritetsandel i australiensisk leverantör av uppkopplingslösningar för gruvor mån, sep 19, 2022 08:30 CET Report this content\n\nStockholm: Epiroc, en ledande produktivitets- och hållbarhetspartner för gruv- och infrastrukturindustrin, har tecknat avtal om att förvärva en majoritetsandel (53%) av Radlink, ett australiensiskt bolag som tillhandahåller gruvor med lösningar för trådlös uppkoppling.\n\nRadlink, baserat i Perth, Australien, designar, levererar, och integrerar trådlösa data- och röstkommunikationsnätverk och stödjande infrastruktur till ovan- och underjordsgruvor i hela Australien. Robusta trådlösa nätverk är avgörande för att stödja automation av gruvdrift, inklusive autonoma och fjärrstyrda lösningar, som i sin tur stärker säkerheten och produktiviteten. Bolaget har ungefär 330 anställda och hade intäkter under räkenskapsåret som slutade den 30 juni 2022 om cirka MSEK 1 040.\n\n\"Radlinks kraftfulla nätverkslösningar kommer att stödja Epiroc när vi fortsätter att förse gruvbolag med automation och digitala lösningar som gör verksamheten säkrare och effektivare\", säger Helena Hedblom, Epirocs VD och koncernchef. \"Vi ser fram emot att välkomna det starka teamet på Radlink till Epiroc.\"\n\nFörvärvet förväntas slutföras under det fjärde kvartalet 2022. Transaktionen omfattas inte av offentliggörande­skyldighet enligt EU:s marknadsmissbruksförordning. För mer information om Radlink, vänligen se www.radlink.com.au/.\n\n\n\nEn kommunikationsnätverksplats byggd av Radlink\n\n\n\nFör mer information kontakta:\n\nOla Kinnander, Presschef\n\n070 347 2455\n\nmedia@epiroc.com\n\nEpiroc är en vital del av ett hållbart samhälle och en global produktivitetspartner för gruv- och infrastrukturkunder. Med banbrytande teknologi utvecklar och tillhandahåller Epiroc innovativ och säker utrustning som borriggar, bergbrytnings- och anläggningsutrustning och verktyg för ovanjords- och underjordsapplikationer. Bolaget erbjuder också förstklassig service och annan eftermarknadssupport samt lösningar för automation, digitalisering och elektrifiering. Epiroc har sitt säte i Stockholm, hade intäkter på 40 miljarder kronor under 2021, och har mer än 15 500 passionerade medarbetare som stödjer och samarbetar med kunder i över 150 länder. Mer information finns på www.epirocgroup.com/se.\n\nTaggar:",
    "Sverige avslutade VM-kvalet med klar seger": "Matchen var den första efter den tunga semifinalförlusten med 4-0 mot England i EM-slutspelet i slutet av juli.\n\n– Det var 5-0 på bortaplan i ett VM-kval. Vi visste inte hur Sverige mådde. Det nya spelsystemet fungerade offensivt sedan tycker jag att man tappade balansen på mittfältet. Det blev ett tomrum. Med så offensiva ytterkanter behöver man utveckla det ytterligare, säger SVT Sports expert Markus Johannesson.\n\nI den andra tilläggsminuten avancerade Fridolina Rolfö in från vänsterkanten och satte 5-0 från snäv vinkel. Domaren blåste av matchen när de svenska spelarna firade målet.\n\nI mitten av andra halvlek nickade Linda Sembrant in 3-0 på hörna efter att ha tagit sig fram i straffområdet där det var trångt.\n\nStrax efteråt stressade Rebecka Blomqvist vid finländskt straffområde och fick med sig bollen. Hon hittade en lucka i det bortre högra hörnet för 4-0.\n\nSkönt för Blackstenius att inleda målskyttet\n\nEfter en dryg kvart spräckte Sverige nollan. Kosovare Asllani spelade fram bollen i djupet till Stina Blackstenius som från en position på högerkanten krutade in den via den finländska målvakten, kaptenen Tinja-Riikka Korpela och satte 1-0 framför 6678, rekordpublik för en kvalmatch för damer i Finland. Vid EM-slutspelet 2009 lockade flera matcher över 15000 åskådare.\n\n– Det blev några bortdömda mål i EM så det var skönt att få göra ett. Vi startade bra och rättade till vårt press- och anfallsspel i andra halvlek. Det fungerade bra att få med sig tre anfallare, säger Blackstenius.\n\nEfter en knapp halvtimme utökade Lina Hurtig till 2-0. Hon avancerade och den finländska backlinjen backade och backade och Hurtig utnyttjade det fria läget, skapat av Asllanis och Blackstenius hotande löpningar, och placerade in bollen i det vänstra bortre hörnet.\n\nRedan innan dagens avslutande match i grupp A var Sverige klart för VM i Australien och Nya Zeeland nästa år, första gången ett dam-VM delas mellan två länder, 20 juli till 20 augusti. Premiär i Auckland och final i Sydney.\n\nUSA är dubbel regerande mästare från 2015 och 2019.",
    "Nyhetssammandrag torsdag 1 september 2022": "Publicerad 2022-09-01\n\nTio personer har häktats för sabotage efter klimatprotester på E4an i Stockholm.\n\n– Min uppfattning är att deras aktion varit riktad mot allmänheten och inte direkt mot blåljuspersonal. Därför är brottet de begärs häktade för sabotage, säger åklagare Marina Ivic till DN.\n\nTolv aktivister, i åldrarna 35-70 år, från gruppen Återställ vårmarker limmade fast sig på motorvägen, vilket skapade kraftig köbildning då trafiken stoppades helt i södergående riktning.\n\nAktionen gjorde att en ambulans på prio ett-utryckning fastnade i den flera mil långa kön i sju-åtta minuter.\n\nTotalt har gruppen genomfört omkring 15 större motorvägsblockader i Stockholmsområdet, vilket resulterat i omkring hundra brottsmisstankar.\n\nHVB-personal åtalas efter femårig pojkes död. Den femårige pojken John Walter drunknade efter att han försvunnit från ett HVB-hem i Hagfors förra sommaren.\n\nNu åtalas två personal på boendet misstänkta för vållande till annans död, enligt ett pressmeddelande från Åklagarmyndigheten.\n\n– Jag bedömer att personalen som åtalas har varit oaktsam och att pojken därför kunnat smita ut från boendet. De två har inte haft tillräcklig uppsikt över barnen, som hade mycket speciella behov. Därför väcker jag åtal för vållande till annans död, säger kammaråklagare Stefan Wessberg, som leder förundersökningen.\n\nHemtjänstanställd döms till fängelse för våldtäkt. En man som tidigare var anställd inom hemtjänsten i Vimmerby döms till sex års fängelse för grov våldtäkt och 20 fall av kränkande fotografering, rapporterar Vimmerby Tidning.\n\nDomen föll i Kalmars tingsrätt och gäller en äldre handikappad kvinna han hade i uppdrag att vårda. Mannen döms att betala henne 165 000 kronor.\n\nFallen av kränkande fotografering gäller en rad tillfällen när mannen tagit bilder på vårdtagare i utsatta situationer på toaletten eller i duschen.\n\nHan döms till att betala varje målsägande 7 000 kronor i skadestånd. Mannen nekar till de flesta brottsanklagelser.\n\nKvinna i Saudiarabien har dömts till 45 års fängelse. Brottet är att hon uppges ha skadat landet genom sin aktivitet i sociala medier.\n\nKvinnan har enligt domstolen stört sammanhållningen i samhället och destabiliserat den sociala strukturen.\n\nEnligt domarna har hon genom sin aktivitet på sociala medier ”förolämpat den allmänna ordningen”.\n\nKvinnan är inte känd som aktivist sedan tidigare men i det officiella åtalet, som nyhetsbyrån AP och människorättsgrupper tagit del, av beskrivs hennes fall som kopplat till användande av sociala medier. Det är inte känt vad kvinnan har publicerat.\n\nDet är den andra domen av liknande typ som på kort tid har väckt internationell uppmärksamhet. Nyligen dömdes en saudisk student till fängelse i 34 år.\n\nKvinna stäms – fick 112 miljoner av misstag. Kryptobörsen Crypto.com råkade av misstag föra över motsvarande 112 miljoner kronor till en kvinna i Australien, efter att hon begärt en återbetalning på drygt 1 000 kronor, rapporterar The Guardian.\n\nMisstaget upptäcktes inte förrän efter flera månader och när företaget till slut insåg sitt misstag hade kvinnan redan använt en del av pengarna.\n\nBland annat hade hon köpt ett hus i Melbourne för motsvarande 14 miljoner kronor och fört över de resterande pengarna till ett antal olika konton.\n\nKontona frystes i februari efter att Crypto.com vidtagit juridiska åtgärder i Australien.\n\nNu har domstol beslutat att kvinnan måste sälja sitt hus och betala tillbaka pengarna till Crypto.com, samt betala ränta på motsvarande 292 000 kronor.",
    "Så påverkar månen mangroveträsken": "Att månen påverkar jordens tidvatten vet vi sedan tidigare. Likaså att månens cykler påverkar tidpunkten för djurvandringar och korallers lek. Men nu har forskare gjort en nya upptäckt; månen kan också påverka fluktuationer i mangrovekronornas utbredning.\n\nMangroveskogar är naturliga kolsänkor och binder över fyra gånger mer koldioxid än vanlig tropisk skog. Våtmarksekologen Neil Saintilan, från Macquarie University i Sydney, leder ett forskarteam som studerar mangroveträdens täckning över hela den australienska kontinenten. Studiens resultat väntas ge förståelse för hur mycket kol mangroveträdens ekosystem kan komma att binda under de kommande decennierna. Till sin hjälp har de en ny samling högupplösta satellitbilder, som tagits mellan 1987 och 2020. När forskarna började analysera bilderna fann de något överraskande; att mangrovekronornas täckning fluktuerar.\n\nMånen drar tidvattnet fram och tillbaka och vattnet sköljer över rötterna på kusternas mangroveträd. Det innebär att långvariga svängningar i månens omloppsbana påverkar tillväxtmönstren för mangroveträden, som växter på svagt sluttande lerområden.\n\nMan brukar säga att månen snurrar runt jordens ekvator, och ibland roterar månen i samma plan som jorden. Men ibland roterar den en bit ifrån och då ser det ut som att månen vobblar. Denna cykel inträffar vart 18,61:e år och gör att lågvattnet blir lägre eller högre i två distinkta faser, som är cirka 9,3 år långa.\n\nForskarna har nu sett mönster mellan mangroveträdens utbredning och månens bana runt jorden. De har över tid plottat trenden i den årliga mangrove-täckningen. De märkte en intressant svängning på en ungefärlig 18-årscykel, som kunde kopplas ihop med cykeln för månens vobblande. Det innebär att vobblingen kan sägas vara en dominerande faktor bakom hur mangrovetäckningen utvidgas och dras tillbaka över stora delar av australienska kontinenten.\n\nNeil Saintilan kände till NASA:s forskning om månens vinkling, som gjordes år 2021. Den visade att större översvämningar kommer att komma inom en tioårsperiod. Han kopplade ihop två och två och såg att måncykelns toppar och dalar matchade perfekt med förändringen i mangrovekronornas utbredning. När månens vobblande är i sin minsta fas blir mangroveträdens ekosystem torrt, vilket i sin tur kan leda till att trädkronorna blir tunnare. När månen är i sin maximala fas blir tidvattnet högre, vilket ökar mangrovetillväxten.\n\nForskarna har också funnit kopplingar mellan månens vobblande, och mangrovekronornas täckning, och stadiga klimatförändringar med högre lufttemperaturer, havsnivåer och CO2-nivåer. Kopplingar finns till återkommande klimatfenomen, som till exempel El Niño, som ger omväxlande perioder med kraftiga regn och långvarig torka i Indiska Oceanen och Stilla Havet.\n\nNär cirka 40 miljoner mangroveträd krympte och dog i Carpentariabukten i norra Australien 2015 – den största mangrovendöden i historien – sammanföll en intensiv El Niño med ett minimum av månsvängningar. Detta förklarar till viss del varför viken drabbades av större mangroveförluster än närliggande regioner, hävdar forskarna. Det extremt torra vädret till följd av El Niño fick havsnivåerna i viken att sjunka med 40 centimeter och nedgången i måncykeln fick tidvattnet att bli ännu lägre. Det innebar att stora områden med mangroveskog blev torra och törstade efter vatten.\n\nStudier som denna är viktiga i arbetet med att skydda stora mangroveområden och förstå i detalj hur de drar ut koldioxid ur atmosfären för att vända den globala uppvärmningen.",
    "Clinical Laserthermia Systems AB (publ) offentliggör utfall i genomförd företrädesemission": "Clinical Laserthermia Systems AB (publ) offentliggör utfall i genomförd företrädesemission fre, sep 09, 2022 19:00 CET Report this content\n\nEJ FÖR OFFENTLIGGÖRANDE, PUBLICERING ELLER DISTRIBUTION, DIREKT ELLER INDIREKT, I ELLER TILL USA, AUSTRALIEN, JAPAN ELLER KANADA ELLER I NÅGON ANNAN JURISDIKTION DÄR DISTRIBUTION AV DETTA PRESSMEDDELANDE SKULLE VARA OLAGLIG ELLER KRÄVA REGISTRERING ELLER ANDRA ÅTGÄRDER UTÖVER VAD SOM FÖLJER AV SVENSK RÄTT.\n\nLund, Sverige – Teckningsperioden i Clinical Laserthermia Systems AB:s (publ), (”CLS” eller ”Bolaget”) företrädesemission av units, i vilken även allmänheten gavs möjlighet att teckna, avslutades den 6 september 2022. Företrädesemissionen tecknades till totalt 80 procent, inklusive tecknings- och garantiåtagande. CLS tillförs således cirka 55,4 MSEK före emissionskostnader. Utfallet medför bland annat att CLS kan fortsatt stödja den kommersiella lanseringen och marknadsetablering av den nya generationen av TRANBERG®-produkter. Avräkningsnotor är beräknade att skickas ut den 12 september 2022.\n\n”Jag vill först och främst passa på att tacka samtliga som valde att delta i företrädesemissionen. Trots det rådande marknadsläget har vi lyckats säkerställa tillräcklig finansiering för att fortsätta stödja den kommersiella lanseringen och marknadsetablering av CLS:s andra generation av TRANBERG®-produkterna i USA, Europa samt Asien-Stillahavsregionen. Vidare pågår också ett intensivt arbete med att fortsätta ta fram underbyggande klinisk evidens för ablation inom CLS samtliga indikationsområden samt att ingå ytterligare kliniska samarbeten med kommersiella partners för fortsatt expansion av försäljning och distribution. Jag ser fram emot att fortsätta driva CLS framåt och arbeta hårt för att uppnå våra målsättningar. Vi kommer löpande uppdatera våra aktieägare och marknaden om utvecklingen”, säger Dan Mogren, VD.\n\nTeckning, tilldelning och betalning\n\nFöreträdesemissionen tecknades till totalt cirka 44,9 MSEK, inklusive teckningsförbindelser om cirka 0,9 MSEK, motsvarande en teckningsgrad om cirka 64,84 procent. Därutöver har garantiåtagande motsvarande cirka 10,5 MSEK aktiverats, innebärande att CLS tillförs cirka 55,4 MSEK före emissionskostnader, motsvarande 80 procent av emissionsvolymen. Emissionskostnaderna uppgår till cirka 11,4 MSEK (inklusive garantiersättning om cirka 6,5 MSEK). Genom företrädesemissionen nyemitteras således totalt 55 445 240 B-aktier samt 27 722 620 teckningsoptioner av serie TO 5 B. Totalt 21 778 401 units (motsvarande cirka 43,6 MSEK) tecknades med stöd av uniträtter, inklusive teckningsförbindelser om cirka 0,9 MSEK. Tilldelning av units har skett i enlighet med de tilldelningsprinciper som beskrivits i det prospekt som offentliggjordes av Bolaget den 16 augusti 2022. De tecknare som tilldelats units utan företrädesrätt kommer att erhålla avräkningsnotor, vilka är planerade att skickas ut den 12 september 2022. Tilldelade units utan företrädesrätt ska betalas i enlighet med instruktionerna på avräkningsnotan.\n\nAntal aktier och aktiekapital\n\nNär den initiala emissionen har registrerats hos Bolagsverket kommer antalet B-aktier i CLS att ha ökat med 55 445 240 B-aktier, från 68 706 551 B-aktier till 124 151 791 B-aktier. Totala antalet aktier i Bolaget kommer därmed att uppgå till 124 751 791 aktier (varav 600 000 A-aktier). Bolagets aktiekapital kommer vid registrering att ha ökat med cirka 5 128 684,73 SEK, från cirka 6 410 856 SEK till cirka 11 539 540,73 SEK. Utspädningseffekten för de aktieägare som inte deltagit i företrädesemissionen uppgår därmed till cirka 42,6 procent av rösterna och 44,4 procent av kapitalet. Härutöver kommer det finnas 27 722 620 utestående teckningsoptioner av serie TO 5 B.\n\nHandel med BTU\n\nHandel med BTU (betald tecknad unit) pågår på Nasdaq First North Growth Market fram till dess att företrädesemissionen har registrerats på Bolagetsverket. Denna registrering är beräknad att ske omkring den 28 september 2022.\n\nSammanfattande villkor för teckningsoptioner av serie TO 5 B\n\nDe nyemitterade teckningsoptionerna av serie TO 5 B (ISIN-kod: SE0018408130) är planerade att bli föremål för handel på Nasdaq First North Growth Market snarast efter att Bolagsverket har registrerat företrädesemissionen. Varje teckningsoption av serie TO 5 B berättigar till teckning av en (1) ny B-aktie i CLS under perioden från och med den 14 februari 2023 till och med den 28 februari 2023. Teckningskursen i efterföljande optionsinlösen uppgår till sjuttio (70) procent av den genomsnittliga volymvägda kursen för B-aktien enligt Nasdaq First North Growth Markets officiella kursstatistik under en period på 10 handelsdagar som slutar två (2) bankdagar innan utnyttjandeperioden börjar. Bolaget kommer att offentliggöra teckningskursen dagen innan den första dagen i nyttjandeperioden. Teckningskursen ska avrundas till närmsta heltals öre och ska inte överstiga 1,00 SEK per ny B-aktie och inte understiga aktiens kvotvärde. Vid fullt nyttjande av teckningsoptioner av serie TO 5 B kommer teckningsoptionerna tillföra Bolaget högst cirka 27,7 MSEK före emissionskostnader. Fullständiga villkor och anvisningar för teckningsoptioner av serie TO 5 B finns tillgängliga på Bolagets hemsida ( www.clinicallaser.se ).\n\nRådgivare\n\nI samband med Företrädesemissionen har CLS anlitat Sedermera Corporate Finance AB som finansiell rådgivare, Markets & Corporate Law Nordic AB som legal rådgivare samt Nordic Issuing AB som emissionsinstitut. Shark Communication AB har bistått Bolaget med rådgivning avseende kommunikation.\n\nFör ytterligare information om Företrädesemissionen, vänligen kontakta:\n\nSedermera Corporate Finance AB\n\nTelefon: +46 40 615 14 10\n\nE-post: cf@sedermera.se\n\nwww.sedermera.se\n\nFör mer information om CLS, vänliga kontakta:\n\nDan J Mogren, VD\n\nTelefon: +46 (0) 70-590 11 40\n\nE-post: dan.mogren@clinicallaser.com\n\nwww.clinicallaser.se\n\nDenna information är sådan information som Clinical Laserthermia Systems AB (publ) är skyldigt att offentliggöra enligt EU:s marknadsmissbruksförordning (EU nr 596/2014). Informationen lämnades, genom ovanstående kontaktpersons försorg, för offentliggörande den 9 september 2022.\n\nCertified Adviser\n\nFNCA Sweden AB\n\nTelefon: +46 8 528 00 399\n\nE-post: info@fnca.se\n\nOm CLS och TRANBERG system\n\nClinical Laserthermia Systems AB (publ), utvecklar och säljer TRANBERG®|Thermal Therapy System, inklusive Thermoguide Workstation och sterilt engångsmaterial, för minimalinvasiv behandling av cancertumörer och läkemedelsresistent epilepsi, enligt regulatoriska godkännanden inom EU respektive USA. Produkterna marknadsförs för bildstyrd laserablation samt används i studier för behandling med imILT®, bolagets interstitiella lasertermoterapi för immunstimulerande ablation med potentiell abskopal behandlingseffekt. CLS har sitt huvudkontor i Lund samt dotterbolag i Tyskland, USA och marknadsbolag i Singapore. CLS är noterat på Nasdaq First North Growth Market under symbolen CLS B. Certified adviser (CA) är FNCA Sweden AB, Tel: +46 8 528 00 399. E-mail: info@fnca.se .\n\nMer information om CLS på företagets webbplats: www.clinicallaser.se\n\nDenna information är sådan som CLS är skyldigt att offentliggöra enligt EU:s marknadsmissbruksförordning (EU nr 596/2014). Informationen lämnades, genom angiven kontaktpersons försorg, för offentliggörande 2022-09-09 19:00 CET.",
    "Karo Intressenter AB fullföljer framgångsrikt det kontanta offentliga uppköpserbjudandet till aktieägarna i Karo Pharma Aktiebolag och förlänger acceptperioden": "Karo Intressenter AB fullföljer framgångsrikt det kontanta offentliga uppköpserbjudandet till aktieägarna i Karo Pharma Aktiebolag och förlänger acceptperioden mån, sep 19, 2022 07:30 CET Report this content\n\nErbjudandet lämnas inte, och detta pressmeddelande får inte distribueras, vare sig direkt eller indirekt, i eller till, och inga anmälningssedlar kommer att accepteras från eller på uppdrag av aktieägare i Australien, Hongkong, Japan, Kanada, Nya Zeeland, Sydafrika eller i något annat land där lämnande av Erbjudandet, distribution av detta pressmeddelande eller godkännande av accept av Erbjudandet skulle strida mot tillämpliga lagar eller regler eller skulle kräva att ytterligare erbjudandehandlingar upprättas eller registrering sker eller att någon annan åtgärd företas utöver vad som krävs enligt svensk lag eller som annars planeras i samband med Erbjudandet. Aktieägare hänvisas till de erbjudanderestriktioner som framgår av avsnittet “Viktig information” i slutet av detta pressmeddelande och av den erbjudandehandling som har publicerats på webbplatsen för Erbjudandet (www.healthcare-offer.com). Aktieägare i USA hänvisas även till avsnittet “Viktig information till aktieägare i USA” i slutet av detta pressmeddelande.\n\nKaro Intressenter AB [1] (“Karo Intressenter”) blir ägare till 93,7 procent av aktierna i Karo Pharma Aktiebolag (”Karo Pharma”).\n\nKaro Intressenter avser att påkalla tvångsinlösen och verka för att aktierna i Karo Pharma avnoteras.\n\nAcceptperioden förlängs till 7 oktober 2022 kl. 18:00 CEST för att ge återstående aktieägare i Karo Pharma möjligheten att acceptera Erbjudandet.\n\nDen 16 augusti 2022 offentliggjorde Karo Intressenter AB ett kontant offentligt uppköpserbjudande till aktieägarna i Karo Pharma Aktiebolag om förvärv av aktierna i Karo Pharma som inte redan innehas av Karo Intressenter till ett pris av 60 kronor per aktie (“Erbjudandet”). Karo Intressenter kontrolleras av EQT VIII.[2] En erbjudandehandling avseende Erbjudandet offentliggjordes den 17 augusti 2022, med ett tillägg den 26 augusti 2022.\n\nVid tidpunkten för offentliggörande av Erbjudandet ägde Karo Intressenter 236 023 099 aktier i Karo Pharma, motsvarande cirka 86,4 procent av aktiekapitalet och rösterna i Karo Pharma.\n\nVid utgången av acceptperioden för Erbjudandet den 15 september 2022 hade Erbjudandet accepterats av aktieägare med sammanlagt 14 285 436 aktier i Karo Pharma, motsvarande cirka 5,2 procent av aktiekapitalet och rösterna i Karo Pharma.\n\nKaro Intressenter har därutöver förvärvat ytterligare 5 834 128 aktier i Karo Pharma utanför Erbjudandet (motsvarande 2,1 procent av aktiekapitalet och rösterna i Karo Pharma) till ett högsta pris om 60 kronor per aktie. Inklusive de aktier som har förvärvats inom ramen för Erbjudandet fram till tidpunkten för offentliggörandet av detta pressmeddelande, kontrollerar därmed Karo Intressenter sammanlagt 256 142 663 aktier i Karo Pharma, motsvarande cirka 93,7 procent av aktiekapitalet och rösterna i Karo Pharma.\n\nKaro Intressenter förklarar härmed Erbjudandet ovillkorat och meddelar att Erbjudandet fullföljs eftersom samtliga villkor för fullföljandet av Erbjudandet har uppfyllts. Utbetalning av vederlag avseende aktier som har accepterat Erbjudandet senast den 15 september 2022 förväntas kunna påbörjas omkring den 22 september 2022.\n\nFör att ge återstående aktieägare i Karo Pharma möjlighet att acceptera Erbjudandet har Karo Intressenter beslutat att förlänga acceptperioden till den 7 oktober 2022 kl. 18:00 CEST. Utbetalning av vederlag till aktieägare som accepterat Erbjudandet under den förlängda acceptperioden och senast den 7 oktober 2022 förväntas kunna påbörjas omkring den 14 oktober 2022. Karo Intressenter förbehåller sig rätten att förlänga acceptperioden för Erbjudandet ytterligare. Under den förlängda acceptperioden kan Karo Intressenter komma att förvärva, eller ingå överenskommelser om att förvärva, aktier i Karo Pharma utanför Erbjudandet. Alla sådana förvärv eller arrangemang kommer att göras i enlighet med tillämplig svensk lagstiftning.\n\nEftersom Erbjudandet nu är ovillkorat har de aktieägare som redan accepterat Erbjudandet, eller som accepterar Erbjudandet under den förlängda acceptperioden, inte rätt att återkalla sina accepter.\n\nMed anledning av utfallet avser Karo Intressenter att påkalla tvångsinlösen i enlighet med aktiebolagslagen (2005:551) avseende de återstående aktierna i Karo Pharma samt verka för en avnotering av Karo Pharmas aktier från Nasdaq First North Growth Market.\n\nInformationen lämnades för offentliggörande kl. 07:30 (CEST) den 19 september 2022.\n\nFör ytterligare information, kontakta:\n\nFör mer information om Erbjudandet, vänligen se: www.healthcare-offer.com\n\nFör mediaförfrågningar, vänligen kontakta: EQT:s presstjänst: +46 8 506 55 334, press@eqtpartners.com\n\nFör praktiska och tekniska frågor relaterade till Erbjudandet: vänligen kontakta SEB Emissioner: +46 8 639 2750, eller respektive förvaltare.\n\nOm EQT\n\nEQT är en syftesdriven global investeringsorganisation med EUR 77 miljarder i förvaltat kapital i 36 aktiva fonder. EQT:s fonder har portföljbolag i Europa, Asien-Stillahavsområdet och Amerika med en total omsättning på cirka EUR 29 miljarder och över 280 000 medarbetare. EQT arbetar med portföljbolag för att uppnå en hållbar tillväxt, operationell effektivitet och marknadsledande position.\n\nMer information: www.eqtgroup.com.\n\nOm Karo Pharma\n\nKaro Pharma erbjuder “Smart choices for everyday healthcare”. Karo Pharma äger och kommersialiserar tillförlitliga originalvarumärken inom receptbelagda läkemedel och receptfria konsumentprodukter. Karo Pharmas produkter är tillgängliga i över 90 länder med kärnverksamhet i Europa och Norden. Karo Pharma har sitt huvudkontor i Stockholm och bolaget är noterat på Nasdaq First North Growth Market.\n\nMer information: www.karopharma.se\n\nViktig information\n\nErbjudandet, i enlighet med de villkor som anges i detta pressmeddelande, riktar sig inte till personer vars deltagande i Erbjudandet kräver att ytterligare erbjudandehandling upprättas eller registrering sker eller att någon annan åtgärd företas utöver vad som krävs enligt svenska lagar och regler eller som annars planeras i samband med Erbjudandet.\n\nDetta pressmeddelande och övrig dokumentation hänförlig till Erbjudandet kommer inte att distribueras och får inte postas eller på annat sätt distribueras eller sändas inom eller in i något land där distribution eller Erbjudandet skulle förutsätta att några sådana ytterligare åtgärder företas eller där det skulle strida mot lagar eller regler i det landet – någon sådan åtgärd kommer inte tillåtas eller godkännas av Karo Intressenter. Varje försök till accept av Erbjudandet som är ett resultat av att dessa restriktioner direkt eller indirekt har överträtts kan komma att lämnas utan avseende.\n\nErbjudandet lämnas inte och kommer inte att lämnas, vare sig direkt eller indirekt, inom eller in i, genom post eller något annat kommunikationsmedel eller hjälpmedel, vare sig av mellanstatlig karaktär eller för utländsk handel eller genom nationella börsers hjälpmedel, Australien, Hongkong, Japan, Kanada, Nya Zeeland, eller Sydafrika. Detta inbegriper men är inte begränsat till telefax, e-post, telex, telefon och internet eller andra former av elektronisk överföring. Erbjudandet kan inte accepteras och aktier kan inte överlåtas i Erbjudandet på något sådant sätt eller med något sådant kommunikationsmedel eller hjälpmedel inom eller från Australien, Hongkong, Japan, Kanada, Nya Zeeland, Sydafrika eller av personer som befinner sig i eller är bosatta i Australien, Hongkong, Japan, Kanada, Nya Zeeland eller Sydafrika. Följaktligen kommer inte och ska inte detta pressmeddelande eller annan dokumentation avseende Erbjudandet postas, på annat sätt överföras, distribueras, vidarebefordras eller sändas in i eller inom Australien, Hongkong, Japan, Kanada, Nya Zeeland, Sydafrika eller till en person som är från, befinner sig i eller är bosatt i Australien, Hongkong, Japan, Kanada, Nya Zeeland eller Sydafrika.\n\nVarje försök till överlåtelse av aktier i Erbjudandet som direkt eller indirekt är ett resultat av en överträdelse av dessa restriktioner är ogiltigt och varje försök att överlåta aktier av en person som befinner sig i Australien, Hongkong, Japan, Kanada, Nya Zeeland, Sydafrika eller av ombud, förvaltare eller annan mellanhand som agerar på icke-diskretionär basis för en huvudman som lämnar instruktioner inom eller från Australien, Hongkong, Japan, Kanada, Nya Zeeland eller Sydafrika är ogiltigt och kommer inte att accepteras. Varje person som innehar aktier och som deltar i Erbjudandet kommer att intyga att de inte är från, befinner sig i eller deltar i Erbjudandet från Australien, Hongkong, Japan, Kanada, Nya Zeeland eller Sydafrika, samt att de inte på icke-diskretionär basis agerar på uppdrag för en huvudman som är från, befinner sig i eller ger en order om att delta i Erbjudandet från Australien, Hongkong, Japan, Kanada, Nya Zeeland eller Sydafrika. Karo Intressenter kommer inte att tillhandahålla något vederlag enligt Erbjudandet till Australien, Hongkong, Japan, Kanada, Nya Zeeland eller Sydafrika.\n\nDetta pressmeddelande skickas inte, och får inte skickas, till aktieägare med registrerade adresser i Australien, Hongkong, Japan, Kanada, Nya Zeeland eller Sydafrika. Banker, fondkommissionärer, mäklare och andra institutioner som innehar förvaltarregistrerade aktier för personer i Australien, Hongkong, Japan, Kanada, Nya Zeeland eller Sydafrika, får inte vidarebefordra detta pressmeddelande, eller andra till Erbjudandet relaterade dokument, till sådana personer.\n\nErbjudandet, den information och dokumentation som tillgängliggörs genom detta pressmeddelande har inte upprättats eller godkänts av en “authorised person” som avses i bestämmelse 21 i UK Financial Services and Markets Act 2000 (“FSMA”). Spridning av information och dokument som tillgängliggörs genom detta pressmeddelande till personer i Storbritannien är undantagna från restriktionerna för finansiell marknadsföring i bestämmelse 21 FSMA på grundval av att det är ett meddelande från eller på uppdrag av en juridisk person som hänför sig till en transaktion om förvärv av aktier i en juridisk person och syftet med transaktionen rimligtvis kan anses vara att förvärva daglig kontroll av den juridiska personens verksamhet, i enlighet med artikel 62 (Sale of body corporate) i Financial Services and Markets Act 2000 (Financial Promotion) Order 2005.\n\nDetta pressmeddelande har offentliggjorts på svenska och engelska. Vid en eventuell avvikelse i innehåll mellan språkversionerna ska den svenskspråkiga versionen äga företräde.\n\nFramåtriktade uttalanden\n\nInformation i detta pressmeddelande som rör framtida förhållanden eller omständigheter, inklusive information om framtida resultat, tillväxt och andra prognoser samt om fördelar med Erbjudandet, utgör framåtriktad information. Sådan information kan vanligtvis, men inte alltid, identifieras genom användningen av ord såsom “bedöms”, “förväntas” eller “tros”, eller liknande uttryck. Framtidsinriktad information är till sin natur förknippad med risk och osäkerhet, eftersom den avser förhållanden som är beroende av omständigheter som kan inträffa i framtiden. Till följd av ett flertal faktorer, av vilka flera ligger utom Karo Intressenters kontroll, finns det inga garantier för att faktiska resultat inte kommer att avvika avsevärt från de resultat som anges eller antyds i den framtidsinriktade informationen. All sådan framtidsinriktad information gäller endast per den dagen den lämnades och Karo Intressenter har inte någon skyldighet (och åtar sig ingen sådan skyldighet) att uppdatera eller revidera den, vare sig till följd av ny information, framtida händelser eller andra förhållanden, förutom enligt vad som krävs av tillämplig lag och annan reglering.\n\nViktig information till aktieägare i USA\n\nAktieägare i USA görs uppmärksamma på att Karo Pharmas aktier inte är noterade på en amerikansk börs och att Karo Pharma inte omfattas av kraven för periodisk rapportering i enlighet med den vid var tid gällande U.S. Securities Exchange Act of 1934 (“U.S. Exchange Act”) och att Karo Pharma inte är skyldigt att lämna in några rapporter, och lämnar inte heller in några rapporter, till U.S. Securities and Exchange Commission (“SEC”) i enlighet med nämnda lag.\n\nErbjudandet som beskrivs i detta pressmeddelande avser de emitterade och utestående aktierna i Karo Pharma, ett bolag bildat enligt svensk lag och med hemvist i Sverige, och är föremål för svenska offentliggörande- och förfaranderegler, vilka skiljer sig från de regler som gäller i USA. Erbjudandet lämnas i USA i enlighet med Section 14(e) i U.S. Exchange Act, och de tillämpliga reglerna och föreskrifterna som utfärdats därunder, inklusive Regulation 14E (i varje enskilt fall, med förbehåll för eventuella undantag eller lättnader därifrån, om tillämpligt) och annars i enlighet med de offentliggörande- och förfaranderegler som följer av svensk lag, inklusive avseendetidplanen för Erbjudandet, förfarande för redovisning av likvid, återkallelse, rätten att frånfalla uppställda villkor, samt tidpunkt för betalning, vilka skiljer sig från de regler som gäller i USA.\n\nErbjudandet riktas till Karo Pharmas aktieägare som är bosatta i USA på samma villkor som de som ges till Karo Pharmas övriga aktieägare till vilka ett erbjudande riktas. Informationsdokument, inklusive detta pressmeddelande, sprids till amerikanska aktieägare på basis jämförbar med den metod enligt vilken sådana dokument sprids till Karo Pharmas övriga aktieägare. Finansiella rapporter och finansiell information som inkluderas i informationsdokumenten är upprättade i enlighet med IFRS, vilka inte kan jämföras med finansiella rapporter och finansiell information för amerikanska bolag.\n\nI den utsträckning det är tillåtet enligt tillämpliga lagar och regler, inklusive Rule 14e-5 i U.S. Exchange Act, kan Karo Intressenter och dess närstående eller mäklare, och närstående till dess mäklare (i egenskap av agenter för Karo Intressenter eller, från fall till fall, dess närstående) från tid till annan efter dagen för pressmeddelande för offentliggörandet av Erbjudandet och under tiden Erbjudandet är anhängigt, vid sidan av Erbjudandet, direkt eller indirekt, köpa eller arrangera köp utanför USA, av aktier i Karo Pharma, som är föremål för Erbjudandet, eller andra värdepapper som kan konverteras till, utbytas mot eller utnyttjas för teckning av sådana aktier före eller under Erbjudandets acceptperiod. Dessa förvärv kan ske antingen på den öppna marknaden till rådande priser eller i transaktioner utanför marknaden till förhandlade priser. I den utsträckning information om sådana köp eller arrangemang om sådana köp offentliggörs i Sverige, kommer informationen att offentliggöras genom pressmeddelande eller annat sätt som bedömts vara skäligt för att informera amerikanska aktieägare i Karo Pharma om sådan information.\n\nVidare kan Karo Intressenters finansiella rådgivare också komma att delta i normal handel avseende värdepapper i Karo Pharma, vilket kan inkludera köp eller arrangemang avseende köp av sådana värdepapper. I den utsträckning det krävs i Sverige kommer all information om sådana köp att offentliggöras i Sverige på det sätt som svensk lag kräver.\n\nVarken SEC eller någon amerikansk delstatlig värdepappersmyndighet eller tillsynsmyndighet har godkänt eller avvisat Erbjudandet, tagit ställning till om Erbjudandet är rättvist eller fördelaktigt eller bedömt huruvida innehållet i detta pressmeddelande är tillräckligt, korrekt eller fullständigt. Att uppge något annat är en brottslig handling i USA.\n\nErhållandet av likvid i enlighet med Erbjudandet av amerikanska aktieägare i Karo Pharma kan utgöra en skattepliktig transaktion i amerikanskt federalt inkomstskattehänseende och enligt tillämplig amerikansk statlig och lokal, likväl som utländsk och övrig, skattelagstiftning. Varje aktieägare i Karo Pharma uppmanas att konsultera en egen oberoende professionell rådgivare angående de skattemässiga konsekvenserna av att acceptera Erbjudandet.\n\nDet kan vara förenat med svårigheter för aktieägare i Karo Pharma att göra gällande rättigheter och krav enligt federal värdepapperslagstiftning eftersom Karo Intressenter och Karo Pharma har säte utanför USA och samtliga eller vissa av deras styrelseledamöter eller företrädare kan ha hemvist utanför USA. Det är inte säkert att aktieägare i Karo Pharma kan stämma Karo Intressenter eller Karo Pharma eller dess respektive styrelseledamöter eller företrädare i en domstol utanför USA för överträdelser av amerikansk värdepapperslagstiftning. Det kan vara förenat med svårigheter att tvinga Karo Intressenter och Karo Pharma och deras respektive närstående att rätta sig efter ett amerikanskt domslut.\n\n[1] Ett svenskt privat aktiebolag kontrollerat av EQT VIII, registrerat hos Bolagsverket med organisationsnummer 559160-9416.",
    "Finnair ingår samarbete med Qatar Airways – inför dagliga direktflyg till Doha från Stockholm": "Finnair ingår samarbete med Qatar Airways – inför dagliga direktflyg till Doha från Stockholm mån, aug 29, 2022 10:41 CET Report this content\n\nFlygbolaget Finnair ingår samarbete med Qatar Airways och inför från och med november-december dagliga direktflyg till Doha från Stockholm, Köpenham och Helsingfors.\n\nMellan november och december börjar Finnair flyga direkt från tre nordiska huvudstäder till Doha i samarbete med Qatar Airways, vars omfattande förbindelser med över 100 destinationer över Sydostasien, Australien, Afrika och Mellanöstern skapar nya resmöjligheter för Finnairs kunder.\n\nAvgångarna som är planerade kommer involvera Finnairs Airbus A330 med flygbolagets nya långflyg-kabiner med branschledande Air Lounge business class-säten, en helt ny premium economy-reseklass och en uppdaterad economy class.\n\nFlygningarna till Doha ska säljas och annonseras av både Finnair och Qatar Airways enligt följande schema:\n\n7 flyg per vecka till och från Stockholm\n\n7 flyg per vecka till och från Helsingfors\n\n7 flyg per vecka till och från Köpenhamn\n\nQatar Airways koncernchef Mr. Akbar Al Baker, säger: \"Som en kollega inom oneworld har vi en nära relation med Finnair, och de nya tjänsterna till Hamad International Airport är ett exempel på hur Qatar Airways arbetar med partners till förmån för våra gemensamma kunder. Detta strategiska partnerskap visar vårt engagemang för de nordiska marknaderna och stärker vår position som den ledande transportören i Mellanöstern i denna viktiga region. Detta partnerskap kommer att vara grunden för den framtida expansionen här.”\n\nAl Baker fortsätter: \"Doha kommer snart att vara navet för oneworld som förenar fler flygbolagspartners än någonsin tidigare. Med detta codeshare-avtal kommer resenärer från Norden att ha fortsatt utmärkta förbindelser - till Doha med Finnair och vidare med Qatar Airways - till attraktiva fritids- och affärsdestinationer i Asien, Afrika, Australien och Mellanöstern.”\n\n“Vi är glada över att utöka vårt samarbete med Qatar Airways och kunna erbjuda fler valmöjligheter för våra kunder som reser till och från de tre nordiska huvudstäderna”, säger Finnairs VD Topi Manner. “Dohas roll som en internationell hub ökar i betydelse och Qatar Airways har omfattande förbindelser från Doha till Sydostasien, Mellanöstern och Afrika.\"\n\n\n\nFinnair har granskat sitt trafikprogram för vintern 2022, se uppdateringar av detta här .\n\nFör mer information kontakta:\n\nFinnair Media Desk\n\nMail: comms@finnair.com\n\nTel: +358 9 818 4020\n\nOm Finnair:\n\nFinnair är ett modernt flygbolag som ingår i ett premiumnätverk och specialiserar sig på passagerar- och godstrafik mellan Asien och Europa. Helsingfors geografiska läge ger Finnair en konkurrensfördel eftersom de snabbaste förbindelserna mellan många europeiska destinationer och asiatiska storstäder flyger över Finland. Hållbarhet är kärnan i allt vi gör. Från 2019 har Finnair som mål att minska sina nettoutsläpp med 50 procent till slutet av 2025 och att uppnå koldioxidneutralitet senast i slutet av 2045. Finnair är medlem i oneworld-alliansen. Finnair är noterat på Nasdaq Helsinki-börsen.\n\nTaggar:",
    "Teckningsperioden i Pharmacolog i Uppsala AB (publ) företrädesemission inleds idag": "EJ FÖR OFFENTLIGGÖRANDE, PUBLICERING ELLER DISTRIBUTION, DIREKT ELLER INDIREKT, I ELLER TILL RYSSLAND, BELARUS, USA, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, SYDKOREA, ELLER I NÅGON ANNAN JURISDIKTION DÄR DISTRIBUTION AV DETTA PRESSMEDDELANDE SKULLE VARA OLAGLIG ELLER KRÄVA YTTERLIGARE ÅTGÄRDER ÄN SÅDANA ÅTGÄRDER SOM FÖLJER AV SVENSK RÄTT.\n\nIdag, den 14 september 2022, inleds teckningsperioden i Pharmacolog i Uppsala AB (publ) (”Pharmacolog” eller ”Bolaget”) företrädesemission av units bestående av aktier av serie B och teckningsoptioner av serie TO2, vilken offentliggjordes den 5 september 2022 (”Företrädesemissionen”). Teckningsperioden löper till och med den 28 september 2022. Observera dock att förvaltare kan ha ett sista svarsdatum för teckning i Företrädesemissionen som infaller före den 28 september 2022.\n\nVillkor och tidplan för Företrädesemissionen i sammandrag:\n\nFör varje innehavd aktie på avstämningsdagen den 12 september 2022 tilldelades innehavaren en (1) uniträtt. Sex (6) uniträtter berättigar till teckning av en (1) unit. En (1) unit består av två (2) aktier av serie B och en (1) teckningsoption av serie TO2.\n\nTeckningskursen per unit uppgår till 7,50 SEK, motsvarande 3,75 SEK per aktie. Teckningsoptionerna erhålls vederlagsfritt.\n\nFöreträdesemissionen innebär en emission av högst 2 562 458 units, motsvarande 5 124 916 aktier av serie B och 2 562 458 teckningsoptioner av serie TO2.\n\nVid full teckning i Företrädesemissionen tillförs Bolaget cirka 19,2 MSEK före emissionskostnader.\n\nFöreträdesemissionen omfattas till 80 procent av teckningsförbindelser och garantiåtaganden.\n\nTeckningsperiod: 14 september 2022 – 28 september 2022.\n\nHandel med uniträtter: 14 september 2022 – 23 september 2022.\n\nBeräknad dag för offentliggörande av utfall: 30 september 2022.\n\nVid fullt utnyttjande av samtliga teckningsoptioner av serie TO2 i oktober 2023 tillförs Bolaget ytterligare högst cirka 19,2 MSEK, givet full teckning i Företrädesemissionen, före emissionskostnader.\n\nFör fullständig information om Företrädesemissionen hänvisas till informationsmemorandumet som återfinns på Bolagets hemsida: https://pharmacolog.com/.\n\nTeckning med företrädesrätt\n\nDe aktieägare eller företrädare för aktieägare som på avstämningsdagen den 12 september 2022 var registrerade i den av Euroclear Sweden AB (”Euroclear”) och för Bolagets räkning förda aktieboken, direktregistrerade aktieägare, erhåller förtryckt emissionsredovisning med vidhängande inbetalningsavi från Euroclear. För det fall ett annat antal uniträtter än vad som framgår av den förtryckta emissionsredovisningen utnyttjas för teckning, ska den särskilda anmälningssedeln, som finns tillgänglig på Mangolds hemsida https://emission.mangold.se/, användas som underlag för teckning genom kontant betalning.\n\nAktieägare vars innehav av aktier i Bolaget var förvaltarregistrerade hos bank eller annan förvaltare på\n\navstämningsdagen erhåller varken emissionsredovisning eller särskild anmälningssedel från Euroclear.\n\nTeckning och betalning ska då i stället ske i enlighet med anvisningar från respektive förvaltare.\n\nTeckning utan företrädesrätt\n\nAnmälan om teckning utan företrädesrätt genom förvaltare sker enligt instruktioner från respektive förvaltare. För teckning genom en kapitalförsäkring eller ett investeringssparkonto, vänligen kontakta din förvaltare.\n\nAnmälan om teckning utan företrädesrätt i övrigt sker genom elektronisk teckning med Bank-ID på Mangolds hemsida https://emission.mangold.se/. Alternativt genom att skicka in en anmälningssedel via e-post till Mangold.\n\nRådgivare\n\nMangold Fondkommission AB är finansiell rådgivare till Pharmacolog i samband med Företrädesemissionen. Advokatfirman Lindahl KB är legal rådgivare till Bolaget i samband med Företrädesemissionen.\n\nFör mer information kontakta:\n\nMats Högberg, VD\n\nE-post: mats.hogberg@pharmacolog.se\n\nTel: 070-546 50 21\n\nFör frågor med anledning av Företrädesemissionen, vänligen kontakta:\n\nMangold Fondkommission AB\n\nTel: +46 8 5030 1595\n\nE-post: emissioner@mangold.se\n\nOm Pharmacolog AB\n\nPharmacolog tillhandahåller lösningar och produkter som förbättrar effektiviteten och säkerheten vid beredning av injicerbara läkemedel. Vårt mål är att hjälpa till att förhindra medicineringsfel och säkerställa maximal läkemedelseffekt vid behandling av patienter med kraftfulla men potentiellt skadliga injicerbara läkemedel. Pharmacologs produkter hjälper personal på apotek och sjukhusavdelningar att minimera risken för fel i beredningsprocessen. Genom att kontrollera att läkemedel och narkotika som används vid kirurgi inte har manipulerats bidrar våra lösningar också på ett avgörande sätt till att förhindra att läkemedel hamnar i fel händer.\n\nFöljande varumärken ägs och skyddas av Pharmacolog i Uppsala AB: Pharmacolog™-logotyp, DrugLog™, WasteLog™, PrepLog™ och Pharmacolog Dashboard™.\n\nYtterligare information avseende bolaget finns på www.pharmacolog.com.\n\nBolagets Certified Adviser är Mangold Fondkommission AB som nås på telefonnummer 08-5030 15 50 eller via ca@mangold.se.\n\nViktig information\n\nPublicering, offentliggörande eller distribution av detta pressmeddelande kan i vissa jurisdiktioner vara föremål för restriktioner. Mottagare av detta pressmeddelande i de jurisdiktioner där detta pressmeddelande har publicerats, offentliggjorts eller distribuerats bör informera sig om och följa sådana restriktioner. Detta pressmeddelande utgör inte ett erbjudande om, eller inbjudan att, förvärva eller teckna några värdepapper i Pharmacolog i någon jurisdiktion. Inbjudan till berörda personer att delta i Företrädesemissionen kommer endast att ske genom det investeringsmemorandum som Bolaget har offentliggjort med anledning av Företrädesemissionen.\n\nDetta pressmeddelande utgör inte ett erbjudande om eller inbjudan avseende att förvärva eller teckna värdepapper i USA. Värdepapperna som omnämns häri får inte säljas i USA utan registrering, eller utan tillämpning av ett undantag från registrering, enligt den vid var tid gällande U.S. Securities Act från 1933. Informationen i detta pressmeddelande får inte offentliggöras, publiceras, kopieras, reproduceras eller distribueras, direkt eller indirekt, helt eller delvis, i eller till USA, Australien, Belarus, Hongkong, Japan, Kanada, Nya Zeeland, Ryssland, Schweiz, Singapore, Sydafrika, Sydkorea eller någon annan jurisdiktion där sådant offentliggörande, publicering eller distribution av denna information skulle stå i strid med gällande lagar och regler.\n\nInom det Europeiska ekonomiska samarbetsområdet lämnas inget erbjudande till allmänheten av värdepapper i något annat land än Sverige. I andra medlemsländer i den Europeiska Unionen kan ett sådant erbjudande endast lämnas i enlighet med undantag i Prospektförordningen (EU) 2017/1129.\n\nDetta pressmeddelande innehåller viss framåtriktad information som återspeglar Bolagets aktuella syn på framtida händelser samt finansiell och operationell utveckling. Ord som ”avses”, ”bedöms”, ”förväntas”, ”kan”, ”planerar”, ”tror”, ”uppskattar” och andra uttryck som innebär indikationer eller förutsägelser avseende framtida utveckling eller trender, och som inte är grundade på historiska fakta, utgör framåtriktad information. Framåtriktad information är till sin natur förenad med såväl kända som okända risker och osäkerhetsfaktorer eftersom den är avhängig framtida händelser och omständigheter. Framåtriktad information utgör inte någon garanti avseende framtida resultat eller utveckling och verkligt utfall kan komma att väsentligen skilja sig från vad som uttalas i framåtriktad information."
}