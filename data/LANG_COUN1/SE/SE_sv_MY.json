{
    "Malaysia: Sorgligt hur FN hanterar läget i Myanmar": "Malaysia: Sorgligt hur FN hanterar läget i Myanmar\n\nFN:s säkerhetsråd har inte vidtagit tillträckliga åtgärder för att hantera situationen i Myanmar, där militärjuntan grep makten genom en kupp i fjol.\n\nDet budskapet framförde Malaysias premiärminister Ismail Sabri Yaakob till generalförsamlingen under fredagen, skriver Al Jazeera. Han ska ha uttryckt sin besvikelse och kallat det ”mycket sorgligt”.\n\nPremiärministern sa sig bland annat vara besviken över att säkerhetsrådet lämnat frågan i knät på det sydostasiatiska samarbetet Asean."
}