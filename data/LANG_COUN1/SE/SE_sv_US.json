{
    "Iran anklagar USA för att ”destabilisera” landet": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Poängrekord när USA krossade Sydkorea": "Med tre raka VM-guld, 2010, 2014 och 2018, är USA storfavorit till att lyfta VM-pokalen även i år.\n\nAmerikanskrona, som inte förlorat en VM-match sedan semifinalförlusten mot Ryssland 2006, har inlett VM i Australien med fyra segrar på lika många matcher.\n\nUnder måndagsmorgonen tog laget sin 26:e raka seger i VM-sammanhang när Sydkorea besegrades med rekordsiffrorna 145-69. Aldrig tidigare har det gjorts fler poäng i en match på ett världsmästerskap för damer och USA dominerade både tekniskt och fysiskt.\n\n– De hade stora problem med vår storlek och vi spelade dessutom runt bollen väldigt bra, säger USA:s tränare Cheryl Reeve enligt ESPN.\n\nAmerikanskorna, som var klara för slutspel redan inför matchen mot Sydkorea, dominerade fullständigt och gjorde mer än 30 poäng i varje period där Brionna Jones (24 poäng) och A'ja Wilson (20 poäng) blev bästa poängspelare.\n\n– Jag tror inte jag spelat i något lag tidigare som är så bra på att göra poäng, det är helt galet att vi kom upp till 145 poäng. Vi har mycket talang i laget och när vi går ihop tillsammans spelar vi mycket mycket bra, säger A'Ja Wilson enligt ESPN.\n\nDet tidigare poängrekordet i ett världsmästerskap för damer var 143 poäng, vilket Brasilien gjorde 1990 mot Malaysia.",
    "Toursvepet: Väntad seger för USA – Hellgren trea i Asien": "PRESIDENTS CUP.\n\nUSA infriade favoritskapet och vann Presidents Cup hemmaplan på Quail Hollow Counyry Club. Men det var inte utan dramatik under de tolv singelmatcherna. En period såg det ut som att det Internationella laget skulle kunna står för en riktig skräll och störa USA men när Tony Finau puttade sig till seger mot Taylor Pendrith och när Xander Schauffele i matchen efter vände och vann mot Corey Conners på sluthålen så var saken klar. USA vann singelomgången med 6,5 mot 5,5 och hela matchen med 17,5 mot 12,5.\n\nLPGA TOUR.\n\nThailändskan Atthaya Thitikul besegrade amerikanskan Danielle Kang efter särspel och tog sin andra seger för året på LPGA Tour. 19-åringen, som gick på 61 slag under lördagens rond, gjorde birdie på andra särspelshålet för seger. Bästa svenska spelare blev Frida Kinhult på en delad 21:a plats, sju slag bakom Thitikul. Anna Nordqvist slutade delad 29:a, åtta slag bakom.\n\nDP WORLD TOUR.\n\nEn fantastisk avslutningsrond på 62 slag (-9) tog italienaren Guido Migliozzi till seger i Cazoo Open de France. Den 25-åriga italienaren har haft en svår period efter att ha slagit igenom stort för tre år sedan med två segrar på DP World Tour och många fina tävlingar men nu fick han äntligen ta en seger igen. Migliozzi avslutade med en fantastisk birdie på Le Golf Nationals avslutningshål och vann med ett slag före danske Rasmus Højgaard.\n\n– Jag har spelat bra en tid nu men lagt alldeles för stor tyngd på mina egna axlar och haft för höga förväntningar. För att tag sedan började jag träna och tänka lite annorlunda och nu står jag här med segerbucklan, det känns otroligt, sa Migliozzi efter segern\n\nBästa svensk i Paris var Alexander Björk på en delad 20:e plats, tolv slag bakom segraren. Niklas Lemke slutade delad 39:a.\n\nLADIES EUROPEAN TOUR.\n\nDet blev ingen riktigt bra söndag för de svenska damerna i Women´s Irish Open. Moa Folke och Jessica Karlsson gick ut sista dagen som delade tvåor men föll tillbaks till delad 14:e plats efter varsin 73-rond. Segern gick till tjeckiskan Klara Spilkova som besegrade danska Nicole Broch Estrup och finländskan Ursula Wikstrom i särspel.\n\nCHALLENGE TOUR.\n\nOscar Lengdén slutade trea i Swiss Challenge 2022, fyra slag bakom segrande nyazeeländaren Daniel Hillier. Lengdén avancerade ordentligt på Race to Mallorca och är nu 28:a inför CT:s slutspurt. Jesper Svensson delade 13:e plats i Schweiz och Christopher Feldborg Nielsen slutade delad 24:a.\n\nEPSON TOUR.\n\nLinnea Ström gjorde ännu en fin tävling på Epson Tour och slutade delad åtta i Murphy USA El Dorado Shoot Out efter en avslutande 67-rond. Louise Ridderström blev delad 14:e och Dani Holmqvist delad 30:e. Segern gick till amerikanskan Britney Yada som via en fin 65-rond seglade förbi 20 spelare sista ronden.\n\nPGA TOUR CHAMPIONS.\n\nAmerikanen Steve Flesch vann Pure Insurance Championship på Pebble Beach efter en birdie på sista hålet. Australiern Steven Alker delade ledningen inför sluthålet men slog andraslaget på par-femman ut i Stilla Havet och fick nöja sig med en delad andraplats tillsammans med sydafrikanen Ernie Els.\n\nLETAS.\n\nDet blev svensk seger genom My Leander när Rose Ladies Open avgjordes utanför London. My Leander avslutade med 68 slag och vann tre slag före spanjorskan Noemi Jimenez Martin.\n\nASIAN TOUR.\n\nBjörn Hellgren gjorde en riktigt fin tävling i Yeangder TPC och slutade på en delad tredjeplats. Hellgren hade fyra jämna ronder på 68-68-69-69 och med 14 under par var han fem slag bakom segrande australiensaren Travis Smyth.\n\nGolfskolan – se våra instruktionsfilmer:\n\nText: Svensk Golf • 2022-09-26",
    "Tiktok i preliminär överenskommelse med USA över säkerhetsavtal – NYT": "Kinesiska videoappen Tiktok uppges ha nått en preliminär överenskommelse med Bidenadministrationen som åtgärdar USA:s nationella säkerhetsoro. Det rapporterar The New York Times med hänvisning till källor.\n\nEnligt uppgift har Tiktok gått med på att göra vissa ändringar inom datasäkerheten och bolagsstyrningen, och i gengäld för det slippa behöva bli sålda av sin ägare Bytedance.\n\nDet var för mer än två år sedan som Washington begärde att Bytedance avyttrar Tiktok över oro att amerikansk användardata kan hamna i händerna på Peking.\n\nÄven om en preliminär uppgörelse är nådd är det fortsatt långt till ett färdigt avtal. Enligt NYT:s uppgifter är finansdepartementet skeptiskt till att det som förhandlats fram räcker för att reda ut oron kring den nationella säkerheten. Det kan leda till föreslagna ändringar till villkoren, vilket segar processen att kan behöva ta flera månader innan ett slutligt avtal är på plats.\n\nBytedance har över en miljard aktiva användare och räknar in USA som en av sina största marknader.\n\nhttps://www.nytimes.com/2022/09/26/technology/tiktok-national-security-china.html\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Ny köttätande drog plågar USA – stor ökning av dödsfall": "En känsla av eufori, följt av att man slås ut i flera timmar. När man vaknar är suget efter att få tag på mer överväldigande starkt – till och med starkare än suget man får efter att ha tagit heroin eller fentanyl.\n\nSå beskriver människor i den amerikanska delstaten Philadelphia för tidningen Vice hur det är att använda drogen \"tranq\". Substansen heter egentligen xylazin och är ett lugnande medel som vanligtvis används för att söva djur, men som nu börjat florera allt mer på gatorna i USA.\n\nEn ny amerikansk studie som publicerats i år visar att i tio amerikanska jurisdiktioner har överdosdödsfallen med xylazin ökat från 0,36 procent år 2015 till 6,7 procent år 2020.\n\n– Det här är något jag aldrig sett förut någon annanstans. Människor som sticker nålar vart de än kan och som ligger avsvimmade överallt. Philadelphia går under av \"tranq\", säger 28-åriga Sam Brennan, som använder tranq, till Vice.\n\nOrsakar nekros i kroppsdelar – överdosmotgift funkar inte\n\nI Philadelphia har flera xylazin-användare tvingats amputera kroppsdelar som fingrar och tår efter att de blivit svårt infekterade.\n\nXylazin saktar ner blodflödet i kroppen, vilket gör att det tar längre tid för sår att läka och kan även orsaka andra komplikationer som sepsis och hjärtinflammationer. Substansen kan även orsaka nekros, en form av vävnadsdöd, i kroppen. Huden blir svart där vävnaden dör och måste oftast skäras bort.\n\n– Den nekrotiska vävnaden utvecklas inte nödvändigtvis bara där läkemedlet injicerats. Det finns bevis för att det kan förekomma var som helst på kroppen, säger Joseph Friedman, en forskare som studerat läkemedlet, till Free Press.\n\nPrecis som opioider kan xylazin orsaka andningssvårigheter, vilket ökar risken för överdos. Men eftersom det inte är en opioid går det inte att häva överdosen med motgiftspreparat som naloxon.\n\nAnvänds för att späda ut fentanyl\n\nUSA har sedan flera år tillbaka kämpat med vad som kallats för en opioidkris, där allt fler amerikanare har blivit beroende av opiater och opiatbaserade läkemedel.\n\nDrygt 100 000 personer dog av överdoser i USA mellan maj 2020 till april 2021, enligt statistik från den nationella folkhälsomyndigheten. Det är en ökning med nästan 30 procent jämfört med 2019 och innebär att fler amerikaner dör av narkotikaöverdoser än bilolyckor, vapenvåld och influensa.\n\nFentanyl, en syntetisk opiat som kan vara upp till 50 gånger mer potent än heroin, har börjat användas i allt större utsträckning runt om i landet. Det mesta av den olagliga fentanylen i USA tillverkas av mexikanska drogkarteller med kemikalier som skickats från Kina. Eftersom fentanyl är så starkt behövs inte lika mycket i en tablett, vilket gör att kartellerna kan göra stora vinster.\n\nÅr 2019 förbjöd Kina fentanyl och olika varianter av substansen, så kallade fentanylanaloger, efter bland annat påtryckningar från den dåvarande presidenten Donald Trump. Det menar man har lett till att USA:s fentanylförsörjningskedja nu har störts.\n\nMyndigheterna i USA tror att på grund av att producenter och säljare har mindre tillgång till fentanyl så väljer de nu att späda ut substanserna med xylazin. Det ger ett kraftigare ruspreparat, men ökar också riskerna för överdoser.\n\nDet gör den amerikanska fältepidemiologen Jen Shinefield, som arbetar med missbrukare i Philadelphia, orolig för framtiden.\n\n– När fentanyl inte är tillgängligt så blir det ordentligt utspätt med xylazin, säger Jen Shinefeld till Vice.\n\n– Vi ser att någon gör en påse som består av 23 delar xylazin och en del fentanyl, vilket gör att vi får 15 personer som överdoserar i ett hörn.\n\nDet oroar även brukarna själva.\n\n– Det dödar oss, säger Sam Brennan.\n\nFakta: Fentanyl Fentanyler är syntetiska opioidläkemedel som kan vara upp till 50 gånger mer potenta än heroin, vilket innebär att en dos motsvarar storleken av ett korn bordssalt eller mindre. Inom vården används de för sövning och komplexa fall av smärtlindring, ibland i form av plåster som under flera dagars tid utsöndras genom huden. Som illegal drog är de extremt svårdoserade. I Sverige har de fentanylrelaterade dödsfallen minskat sedan 2018, från att under några år i mitten av 2010-talet kunnat räknas i mellan 100–150 fall årligen. Den svenska fentanylepidemin drevs delvis av att fentanylanaloger såldes öppet i form av nässprej på webbsajter. Källor: FASS, Socialstyrelsen\n\nLÄS OCKSÅ: Fentanyl \"den farligaste epidemin\" i USA\n\nLÄS OCKSÅ: USA varnar för fentanylboom på väg till Sverige\n\nLÄS OCKSÅ: 100 000 dog av överdoser i USA under ett år\n\nLÄS OCKSÅ: Rekordmånga döda i opioidkrisens USA\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Mobiloperatörer i EU kräver att USA-jättar är med och betalar för nätverken": "Europas telekomoperatörer har sedan tidigare krävt att amerikanska techbolag som Google, Meta och Netflix, som står för en stor del av internettrafiken, bör vara med och finansiera uppgraderingen av infrastrukturen. EU-kommissionen gick i maj ut med att de analyserar frågan och tunga medlemsstater som Frankrike, Spanien och Italien har tryckt på för en sådan lagstiftning.\n\nNu går cheferna för 16 europeiska operatörer ut med en ny uppmaning till EU-kommissionen. Det rapporterar nyhetsbyrån Reuters.\n\nUppmaningen kommer då EU-kommissionen förbereder sig för att inhämta feedback från båda sidor innan de lägger fram ett lagförslag som kan tvinga techbolag att vara med och betala för utrullningen av 5g och fiberkablar i unionen. Sektorn investerar runt 50 miljarder euro årligen i infrastruktur och behöver mer finansering uppger telekomcheferna i uttalandet.\n\n”Kostnaderna för planering och konstruktion ökar. Priserna för fiberoptiska kablar, till exempel, har nästan dubblats första halvåret 2022. Dessutom slår de ökade energipriserna och priserna på andra insatsvaror mot uppkopplingssektorn”, uppger de.\n\nDe tillägger att ”de största trafikgeneratorerna bör ge ett rättvist bidrag till de avsevärda kostnader de för närvarande innebär för europeiska nätverk”.\n\nVid sidan av de redan nämnda operatörerna har skrivelsen undertecknats av bland andra Vodafone, Bouygues Telecom, KPN, BT Group, TIM Group, Fastweb och Altice Portugal.",
    "USA går med i arbetet för att främja bättre villkor på arbetsmarknaden globalt": "USA blir medlem i Global Deal, ett globalt partnerskap som syftar till att stärka den sociala dialogen mellan arbetsmarknadens parter och länders regeringar.\n\nCovid-19-pandemins påverkan på den globala arbetsmarknaden, och den allt viktigare omställningen mot en grönare ekonomi, har understrukit behovet av stärkt social dialog globalt. Social dialog innebär kollektiva förhandlingar, samråd eller informationsutbyten mellan företrädare för regeringar, arbetsgivare och arbetstagare för att ta tillvara gemensamma intressen av att ha goda relationer på arbetsmarknaden med en produktiv sysselsättning, anständiga arbetsvillkor och inkluderande tillväxt.\n\nGlobal Deal som tillkom på svenskt initiativ, är en internationell plattform som syftar till att främja social dialog och samarbete mellan arbetsmarknadens parter. Global Deal är också ett konkret bidrag till genomförandet av Agenda 2030, särskilt målen Anständiga arbetsvillkor och ekonomisk tillväxt (mål 8) och Minskad ojämlikhet (mål 10).\n\nFakta:\n\nGlobal Deal är ett multilateralt samarbete som drivs av OECD, Organisationen för ekonomiskt samarbete och utveckling och ILO, Internationella arbetsorganisationen I dagsläget samlar Global Deal närmare 130 partner i form av regeringar, arbetstagar- och arbetsgivarorganisationer, enskilda företag och civilsamhällsorganisationer.\n\nFokus i partnerskapet är att uppmuntra till frivilliga åtaganden i linje med Global Deals vision, att öka kunskapsbasen om social dialog och goda arbetsmarknadsrelationer samt skapa plattformar för kunskapsutbyte och ökad kommunikation kring social dialog.",
    "Svaga IPO:s i USA tynger ytterligare marknaden för nynoteringar": "Marknaden för noteringar i USA är iskall, dels med anledning av att årets sämst presterande bolag är de som listades förra året.\n\nDen genomsnittliga utvecklingen för denna grupp är -49 procent, att jämföra med -23 procent för S&P 500-indexet och -31 procent för Nasdaqbörsen.\n\nTotalt handlas 87 procent av bolagen som gick till börsen förra året under sin introduktionskurs, enligt data från Dealogic.\n\nÅrets noteringar i USA uppgår sammantaget till 7,2 miljarder dollar, vilket är det svagaste året på ett årtionde. Förutom en svag utveckling för årets noteringar tynger också oron för en recession. Kombinerat har detta lett till att intresset är rekordlågt hos fondförvaltare för nya bolag på börsen, skriver WSJ.\n\nAnnons\n\n— Investerare förväntar sig att börsintroduktioner ska prestera bra, och det brukar vanligen fungera. Men den senaste klassen (av bolag) har varit kraftigt underpresterande, och det är en av anledningarna till att vi ser så lite aktivitet, säger Mark Schwartz, ansvarig för noteringar på EY.",
    "SAS ska dela med sig av finansiell information till domstol i USA - släpper siffror för november-augusti": "Flygbolaget SAS, samt alla dess dotterbolag som omfattas av bolagets chapter 11-process i USA, ska framöver ge ut månatliga finansiella rapporter till konkursdomstolen i delstatens New Yorks södra distrikt. Det framgår av ett pressmeddelande.\n\n\n\nRapporterna kommer innehålla information om intäkter, resultat, likvida medel, tillgångar och skulder.\n\n\n\nSamtliga aktörer som omfattas av processen i USA måste ge ut nämnd typ av information enligt amerikansk lagstiftning.\n\n\n\nEnligt dagens pressmeddelande hade SAS-koncernen intäkter på 24 596 miljoner kronor under perioden 1 november 2021 till 31 augusti 2022. Resultatet landade på -6 570 miljoner kronor.\n\n\n\nI förra månaden presenterade SAS siffor för perioden 1 november 2021 - 31 juli 2022 som visade intäkter på 21 173 miljoner kronor och ett resultat på -5 810 miljoner kronor.\n\n\n\n\n\nJesper Ahlberg\n\nLars Johansson\n\njesper.ahlberg@finwire.se\n\nNyhetsbyrån Finwire",
    "Johan Croneman: Vacker dokumentär om ett genombrott i rasismens USA": "”Att han skrev idrottshistoria råder det inga som helst tvivel om. Och det är vackert som en gryning”, skriver DN:s sport-i-tv-krönikör Johan Croneman efter att ha sett dokumentären ”38 in the Garden”.\n\nOm NBA-spelaren Jeremy Lin som gick från närmast nolla till en supernova och en symbol för en hel invandrarkultur.",
    "USA: AMERIKANSKA UNIVERSITET BLÖDER KINESISKA FORSKARE": "STOCKHOLM (Nyhetsbyrån Direkt) Ett ökat antal kinesiska vetenskapsmän och ingenjörer av kinesisk härkomst lämnar sina roller på högrankade amerikanska universitet och åker hem till Kina eller annorstädes. Trenden kan tas som ett tecken på att USA:s status som världens innovationscenter hotas, skriver Wall Street Journal i ett reportage.\n\nBakom trenden ligger en alltmer fientlig politisk miljö och tendenser till rasism, något som fått Vita huset att inleda projekt för att komma till rätta med de problem som fått kinesiska forskare att packa sina väskor.\n\nUnder 2021 lämnade 1.400 USA-arbetande forskare med koppling till universitetsvärlden eller näringslivet för att i stället söka tjänst i Kina, vilket är en ökning med 22 procent jämfört med 2020, enligt data från toppuniversiteten Princeton, Harvard och MIT.\n\nUtvecklingen beskrivs som en rejäl ökning av en trend som tagit fart i takt med att Kina utvecklats och gått från utvecklingsland, en fattig jordbruksekonomi, till ett alltmer högtekniskt samhälle med vetenskapliga center. En avsevärd skillnad de senaste åren är att kinesiska forskare i stor utsträckning föredragit USA:s universitet framför Kinas.\n\nEn första skarp ökning i avhoppen bland kinesiska forskare noterades under 2020. Covid-19-pandemin sammanföll då med ett växande fokus på ett program initierat av dåvarande president Donald Trump i syfte att minska risken för kinesiska hot mot USA:s nationella säkerhet. Programmet ledde till att flera kinesiska forskare anmäldes, varav den absoluta majoriteten inte togs upp i domstol eller frikändes där. President Joe Bidens administration avbröt programmet i februari 2022, även om den geopolitiska relationen till Kina är fortsatt spänd.\n\nFlera forskare, bland dessa ett antal amerikanska medborgare med kinesisk bakgrund, beskriver en situation av fångenskap. Alternativet att fortsätta arbeta under ständigt hot om att bli misstänkliggjord i USA står mot att flytta till Kina och där bli av med vetenskaplig frihet så väl som yttrandefrihet under kommunistpartiets regim.\n\n\"Det är ett fruktansvärt dilemma – du kan inte åka till Kina av flera anledningar men inte heller leva lycklig i USA\", sade en doktorskandidat i artificiell intelligens vid Berkeley-universitetet i Kalifornien.\n\nJust området artificiell intelligens – som beskrivs som ett av de viktigaste forskningsområdena för världens fortsatta högteknologisering – domineras av kinesiska forskare även i USA. Enligt data från tankesmedjan Macro Polo var nästan 30 procent av alla i USA arbetande forskare under i ämnet år 2020 födda i Kina. Sambandet har bland annat fått Googles före detta vd, Eric Schmidt, att vädja till vaksamhet mot fientlighet och diskriminering mot Kina.\n\n\"Vi kan inte sikta på att kapa banden med en nation som är hem åt 1,4 miljarder människor, varav många är oerhört talangfulla\", sade han i en intervju nyligen.\n\nEric Schmidt är numer ordförande i USA:s nationella säkerhetskommission rörande artificiell intelligens.",
    "Ny stor räntehöjning i USA": "USA:s centralbank Federal Reserve (Fed) höjer som väntat styrräntan med 0,75 procentenheter. Det innebär en styrränta på 3,00-3,25 procent, den högsta nivån sedan före finanskrisen 2008.\n\nDet är tredje gången i rad som Fed meddelar en räntehöjning i den storleksordningen.\n\nEn del bedömare befarade att Fed skulle gå ännu längre och ta rygg på svenska riksbankens räntehöjning i tisdags på 100 punkter.",
    "Tungviktsmöte i basket-VM: USA-Kina": "SVT Sports basketexpert Nick Rajacic har satt upp ett varningens finger för Kina, som han tippar ta brons bakom Australien och USA i VM.\n\n– Kina har spelat väldigt bra de senaste åren och håller på att bli en riktig basketnation, säger han.\n\nUSA, som har vunnit tre raka VM och fem av de senaste sex VM-turneringarna, utmanas nu av ett Kina, som krossat Sydkorea (107-44) och Bosnien och Hercegovina (98-51) i inledningen av VM. USA har å sin sida besegrat Belgien (87-72) och Puerto Rico (106-42).\n\nSka USA slå Kina lär man bland annat behöva få stopp på 2,08 m långa centern Han Xu, som till vardags spelar för New York Liberty i WNBA, och som är längst av alla spelare i VM.\n\nHär hittar du allt du behöver veta om basket-VM.\n\nSE MER: Så slutar basket-VM\n\nJavascript är avstängt Javascript måste vara påslaget för att kunna spela video Läs mer om webbläsarstöd Lista: Så slutar basket-VM, enligt SVT Sports expert Nick Rajacic. Foto: SVT/Bildbyrån\n\nDe fem största stjärnorna i VM",
    "USA: DALLAS FED INDEX SJÖNK TILL -17,2 I SEPTEMBER": "STOCKHOLM (Nyhetsbyrån Direkt) Federal Reserve Dallas index över aktiviteten i tillverkningsindustrin i regionen sjönk till -17,2 i september jämfört med -12,9 i augusti.\n\nDallas Fed Index Sep Aug Jul\n\n==============================================================\n\nDallas Fed Index -17,2 -12,9 -22,6\n\n\n\n\n\n\n\nBild: Dallas Fed Index",
    "Pfizer/Biontech ansöker om USA-godkännande för BA.4/5-anpassat vaccin till barn": "Amerikanska läkemedelsjätten Pfizer och vaccinpartnern Biontech har ansökt om nödgodkännande för sin boosterdos mot omikronstammarna BA.4 och BA.5 för barn i åldrarna 5-11 år. Det framgår av ett pressmeddelande.\n\nVaccinet är nödgodkänt för användning hos personer äldre än 12 år i USA.\n\nEn motsvarande ansökan kommer skickas in till europeiska läkemedelsmyndigheten EMA under kommande dagar.\n\nFilip Lindkvist\n\nNyhetsbyrån Finwire",
    "USA gigantisk favorit i Presidents Cup": "På torsdag börjar Presidents Cup och det amerikanska laget är gigantiska favoriter. Det har aldrig varit större skillnad mellan lagen, på pappret, än vad det är den här gången.\n\nUSA:s lag har en snittvärldsranking på 11,6. Det internationella laget ligger på 48,9.\n\nUSA:s kapten Davis Love III har tolv spelar som alla är topp 25 i världen, fem av dem är topp 10.\n\nI Trevor Immelmans internationella lag är japanen Hideki Matsuyama högst rankad. Han är 17:e på världsrankingen. Fem spelare är innanför topp 30. Åtta spelare är rookies.\n\nSpelar som gått över till LIV är inte aktuella för Presidenst Cup. Så i stället för avhopparna Cameron Smith, Joaquin Niemann, Marc Leishman, Carlos Ortiz, Abraham Ancer och Branden Grace har Immelman fått plocka in yngre och lite mer orutinerade spelare.\n\n– Vi har absolut ingenting att förlora. De här killarna har jobbat häcken av sig sedan de var barn och nu har de äntligen tagit sig in i det här laget. Att göra det är stort. Så mitt budskap till dem är, nummer ett, att lita på sig själva, tro på sig själva och gå sedan ut och ha kul. Njut av varje sekund, säger Trevor Immelman till amerikansk media.\n\n\n\n\n\nDet första Presidents Cup spelades 1994. Den här veckan är det fjortonde gången USA och resten av världen förutom Europa möts. Matchen spelas på Quail Hollow i Charlotte, USA\n\nI Presidents Cup består de båda lagen av tolv spelare, precis som i Ryder Cup (Europa–USA). Skillnaden är att i Ryder Cup spelas det 28 matcher på tre dagar. I Presidents Cup spelas det 30 matcher på fyra dagar.\n\n\n\nTorsdag: Fem matcher, foursome.\n\nFredag: Fem matcher, bästboll.\n\nLördag: Fyra foursomematcher på morgonen, fyra bästbollmatcher på eftermiddagen.\n\nSöndag: Tolv singelmatcher.\n\n\n\nVarje match är värd en poäng. Delning ger en halv poäng till vardera laget. Totalt finns det 30 poäng att spela om.\n\nUSA har vunnit 11 av 13 spelade Presidents Cup. Det internationella laget har vunnit en gång (1998) och en har slutat oavgjort (2003).\n\n\n\nSenaste upplagan spelades 2019 på Royal Melbourne GC i Australien. Tiger Woods var spelande kapten för det amerikanska laget. Ernie Els var kapten för det internationella laget.\n\nUSA vann 16–14, trots underläge 8­–10 inför sista dagens singlar.\n\n\n\nUSA:s lag (världsranking inom parentes):\n\nScottie Scheffler (1\n\nPatrick Cantlay (4)\n\nXander Schauffele (5)\n\nJustin Thomas (7)\n\nCollin Morikawa (9)\n\nSam Burns (12)\n\nJordan Spieth (13)\n\nTony Finau (14)\n\nBilly Horschel (15)\n\nMax Homa (16)\n\nCameron Young (18)\n\nKevin Kisner (25)\n\nKapten: Davis Love III\n\n\n\nDet internationell laget (världsranking inom parentes):\n\nHideki Matsuyama, Japan (17)\n\nSungjae Im, Sydkorea (19)\n\nJoohyung Kim, Sydkorea (22)\n\nCorey Connors, Kanada (26)\n\nAdam Scott, Australien (30)\n\nK H Lee, Sydkorea (43)\n\nMito Pereira, Chile (49)\n\nSebastian Munoz, Colombia (63)\n\nCam Davis, Australien (66)\n\nChristian Bezuidenhout, Sydafarika (67)\n\nSi Woo Kim, Sydkorea (76)\n\nTaylor Pnedrith, Kanada (109)\n\nKapten: Trevor Immelman\n\nFÖLJ TÄVLINGEN HÄR\n\nTV-TIDER\n\nGolfskolan – se våra instruktionsfilmer:\n\nText: Bo Hansson • 2022-09-21",
    "USA: Ryssland har skänkt miljarder till utländska partier": "Den slutsatsen drar USA:s underrättelsetjänst i dokument som tidigare varit hemligstämplade.\n\nSyftet är enligt den amerikanska underrättelsetjänsten att överföra pengarna för att få ryskt inflytande. Bedömningen är enligt en högt uppsatt USA-källa att ”detta är ett minimibelopp och att Ryssland sannolikt har överfört ytterligare betalningar i hemlighet som inte upptäckts”.\n\nSkickat till asiatisk president\n\nDen amerikanska underrättelsetjänsten avslöjar inte vilka länder det gäller, men enligt dokumenten har den ryska ambassadören i ett asiatiskt land, som inte specificeras, försett en presidentkandidat med miljontals dollar.\n\nUSA:s president Joe Bidens stab gav landets underrättelsetjänst i uppdrag att studera eventuella pengaflöden efter att Rysslands anfallskrig mot Ukraina inleddes den 24 februari.",
    "Tech-klyftan fördjupas mellan USA och Kina": "Chefen för Singapores centralbank oroas över hur rivaliteten mellan USA och Kina fortsätter att splittra den tekniska utvecklingen inom exempelvis AI och 5G.\n\nRedan idag glider de två stormakterna USA och Kina ifrån varandra mer och mer på områden som handel, ekonomi och teknik. På sikt riskerar detta att till sämre tillväxt, inte minst på teknikområdet. Detta varnar Ravi Menon, chef för Monetary Authority Singapore (MAS), motsvarigheten till Singapores centralbank, för under en keynote om osäkerheter i den globala ekonomin på SuperReturn Asia Conference.\n\n– När två länder diversifierar sina respektive diversifierar sina respektive teknologibaser och försörjningskedjor kommer branscher som halvledare, AI och 5G att dela på sig ordentligt, säger Ravi Mennon.\n\nKonsekvenser på makro- och mikronivå\n\nDen medvetet minskade handeln länderna emellan, och det faktum att till exempel USA har blockat att exportera avancerade chips som används för bland annat AI, kommer att göra så att teknik utvecklas på ett fragmenterat sätt i de båda länderna.\n\n– Den växande klyftan mellan USA och Kina i handel, teknik och ekonomi kommer sannolikt att få långtgående konsekvenser. På makronivå kan det inte vara bra för världsekonomin, och på mikronivån kommer det innebära justeringar och få konsekvenser för många länder och sektorer, säger Ravi Mennon.\n\nKälla: ZDNet",
    "Högre inflation än väntat i USA": "Analytiker hade räknat med att KPI skulle ha minskat 0,1 procent jämfört med månaden före och ha stigit med 8,1 procent jämfört med samma månad i fjol, enligt Trading Economics konsensusprognos bland analytiker.\n\nKärn-KPI, exklusive livsmedel och energi, steg 0,6 procent i augusti, och ökade 6,3 procent jämfört med samma månad föregående år. Här väntade sig analytiker +0,3 procents jämfört med månaden före och +6,1 procent jämfört med samma månad i fjol.\n\nI juli var inflationstakten 8,5 procent för KPI och 5,9 procent för kärn-KPI.\n\nEnergipriserna sjönk 5,0 procent i augusti jämfört med i juli, medan livsmedelspriserna steg 0,8 procent. Boendekostnader ökade 0,7 procent.",
    "Biden: USA hjälper Taiwan om Kina anfaller": "President Joe Biden säger i tv-programmet ”60 minutes” att USA skulle skicka militär hjälp om Kina anfaller Taiwan. Vita huset hävdar dock att den amerikanska hållningen kvarstår – det vill säga att man hjälper landet med militära medel men inte lovar att skicka några soldater.\n\nDet är inte första gången som Biden har kommit med löften om militär hjälp som Vita huset sedan har tonat ned. Senast var i maj under ett besök i Japan.\n\n”Strategisk tvetydighet”\n\nWashington avbröt formella diplomatiska förbindelser med Taiwan 1979 och erkände då i stället Peking som Kinas enda styre. Fastlandskina blev då en viktig handelspartner. Men samtidigt behöll USA en avgörande, om än ömtålig, roll när det gäller att stödja Taiwan.\n\nEnligt lag måste USA sälja militära förnödenheter till Taiwan för att säkerställa landets försvar mot Pekings mycket större väpnade styrkor. Däremot säger man inte något om möjligheten att skicka soldater till ön. USA:s hållning brukar kallas en ”strategisk tvetydighet”.\n\nPå frågan om det senaste uttalandet från Biden signalerar en förändring gällande den strategiska tvetydigheten säger en talesperson för Vita huset:\n\n– Presidenten har sagt detta tidigare, inklusive i Tokyo tidigare i år. Han gjorde också klart då att vår Taiwanpolitik inte har förändrats.\n\nOmval till presidentposten osäkert\n\nUnder intervjun i ”60 minutes” fick Biden även frågor om han tänker ställa upp i nästa presidentval 2024. Tidigare har budskapet varit att han planerat göra det.\n\nBiden, som fyller 80 i november, säger att det är hans avsikt att ställa upp.\n\n– Men det är bara en avsikt. Det är inte ett fast beslut att jag kandiderar igen. Det återstår att se, säger Biden.\n\n– Det är alldeles för tidigt.",
    "Ariels hudfärg i kommande storfilm väcker debatt i USA": "Trailern till Disneys nya storsatsning har redan rönt stor uppmärksamhet med sina över 20 miljoner visningar. Nu tänder en liten, men högröstad grupp, till på internet då Ariel spelas av sångerskan Halle Bailey – som är svart.\n\nI SVT Morgonstudion lyfter Helle Schunnesson att kritiken är något oklar i och med att det trots allt rör sig om ”ett sagoväsen”. Hon lyfter vidare att det svårt att hävda att valet av skådespelare inte är “realistiskt”.\n\n– Det är svårt att hävda att det inte är historiskt korrekt då sjöjungfrur inte finns på riktigt. Det verkar inte heller som att de har någon relation till HC Andersens originalhistoria, säger hon.\n\nVanlig ilska hos inbitna fans\n\nDet är inte första gången i filmens historia skådespelarensemblens etnicitet väcker stor uppmärksamhet. I Amazons nya Sagan om ringen-inspirerade serie Maktens ringar har publik bland annat upprörts av att vissa av alverna spelas av svarta personer.\n\n– Kritiken är att det inte heller känns verkligt. Återigen, alver finns inte på riktigt. Det skulle vara mer odramatiskt om de var blå eller gröna, säger hon.\n\nVirala klipp av glada barn på sociala medier\n\nAlla fans är dock inte missnöjda med valet av skådespelare. Samtidigt som kritiken mot filmen delas online sprids även virala klipp av överlyckliga barn på sociala medier som gråter av glädje över att se sig själva representerade i en Disney-prinsessa. “Hon ser ut som jag” utbrister bland annat en flicka när hon ser trailern för första gången.\n\nSchunnesson lyfter att det inte varit ovanligt att vita personer i Hollywood byter etnicitet i roller, då ofta utan att mötas av samma kritikstorm. Den bibliska karaktären Moses har exempelvis spelats av Christian Bale och i filmen Lone Ranger, som handlar om en man som tillhör den amerikanska ursprungsbefolkningen, spelas mannen av Johnny Depp.\n\n– Man försvarade rollbesättningen med att det säkert fanns en ursprungsamerikan i Depps släkt om man gick långt tillbaka, säger hon.\n\nI klippet ser du den nya sjöfungfrun och några av reaktionerna som lagts ut på sociala medier.",
    "USA:s historiska klimatsatsning - vad händer nu? 31 augusti 2022 - Vetenskapsradion Klotet": "Historiens största utsläppare av koldioxid har lagt fram ett historiskt stort klimatpaket och lovar nu rekordinvesteringar i förnybar energi. Det handlar bland annat om elbilspremier och skattelättnader för batteri- solcellsproduktion. Och om att fånga in koldioxid.\n\nStort paket som inte når målet\n\nMen trots den största klimatpolitiska satsningen genom tiderna räcker inte utsläppsminskningen för att nå USA:s egna klimatlöften. Enligt experter blir det bara 40 procent minskade utsläpp i USA till år 2030, från 2005 års nivåer att jämföra med de dryga 50 procent som landet själv satt som mål. Enligt forskare så har USA fortfarande mycket kvar att lära av EU som är bäst i den globala klimatkampsklassen.\n\n\n\nHur påverkar USAs klimatansträngning andra länder? Vad innebär investeringarna inför kommande klimatförhandlingar och kan svenska politiker lära av turerna kring historiens största klimatsatsning?\n\nMedverkande:\n\nKevin Noone, klimatforskare.\n\nBjörn-Ola Linnér, klimatpolitikforskare,\n\nGinna Lindberg, Sveriges Radios USA kommentator och Ekots utrikeschef\n\nMarie-Louise Kristola, klimatkorrespondent\n\nProgramledare: Niklas Zachrisson\n\nProducent: Anders Wennersten",
    "Powell: Husmarknaden i USA står inför en potentiell korrektion": "Den amerikanska husmarknaden står inför en potentiell korrektion. Det uppgav Federal Reserves ordförande Jerome Powell under onsdagskvällen efter att centralbanken höjt styrräntan med ytterligare 0,75 procentenheter, rapporterar Bloomberg News.\n\n\n\nPowell sade att husmarknaden troligen kommer “behöva gå genom en korrektion” för att hitta en bättre balans. På lång sikt är detta vad som behövs för en bättre anpassa utbud och efterfrågan, tillade Powell.\n\n\n\nFeds högre räntor sades också komma att bromsa in tillväxten och försvaga arbetsmarknaden. Allt detta är “smärtsamt för allmänheten som vi tjänar, men det är inte lika smärtsamt som att misslyckas med att återställa prisstabiliteten och behöva komma tillbaka och göra det igen\", förklarade Powell.\n\n\n\nFed presenterade en betydligt mer hökaktig räntebana än vad marknaden förväntat sig. Räntan väntas ligga på 4,4 procent vid slutet av 2022, vilket innebär att en till höjning på 0,75 procentenheter väntar vid nästa möte i november. Nästa år spås räntan toppa på 4,6 procent.\n\n\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "UTRIKES: Rysslands utrikesminister till USA": "Sergei Lavrov samt 55 andra ryska delegater har beviljats visum för att delta i den 77:e upplagan av FN:s generalförsamling, rapporterar Reuters med hänvisning till ryska medier.\n\nToppmötet äger rum mellan den 20 och 26 september.\n\nKritik mot USA\n\nRyssland har i flera veckor kritiserat USA för att inte ha beviljat medlemmarnas visum för sammankomsten som startar i New York i dag.\n\nMoskva anklagar USA för att ha blockerat landets fullständiga deltagande i generalförsamlingen genom att medvetet ha försenat beviljandet av deras visum.\n\nUSA står på sig\n\n– Vi behandlar hundratals visum varje år för ryska federationens delegater till FN-evenemang, säger en talesperson för det amerikanska utrikesdepartementet och tillägger att ansökningar bör skickas in så tidigt som möjligt för att säkerställa snabb handläggning.\n\n– Detta är särskilt viktigt på grund av Rysslands obefogade agerande mot vår ambassad i Ryssland, inklusive tvångsuppsägning av lokal och tredjelandsmedborgare, som kraftigt har begränsat vår personal och därför vår kapacitet att behandla visum.\n\nBrutit mot sina skyldigheter\n\nKreml sa under tisdagen att USA har brutit mot sina skyldigheter genom att inte ha utfärdat visumen i tid och att de ska vidta åtgärdar för att hålla både USA och FN till svars för den uppkomna situationen, rapporterar Reuters.\n\nNyhetsbyrån har även tagit del av ett brev till FN:s generalsekreterare Antonio Guterres från Rysslands FN-ambassadör Vassily Nebenzia. Han hävdar att Washington under flera månader har vägrat bevilja inresevisum för ett antal ryska delegater från att delta i andra FN-evenemang.\n\nFrostig relation\n\nRelationen mellan de båda länderna har brustit sedan Moskva invaderade Ukraina i början av året.\n\nUSA tar sina skyldigheter som FN:s värdland på allvar, uppger en talesperson för amerikanska UD och tillägger att de inte kan kommentera enskilda fall, då uppgifter kring visum är konfidentiella enligt amerikansk lag.\n\nEnligt FN:s högkvartersavtal från 1947 är USA skyldigt att ge tillträde till utländska diplomater. Washington säger dock att de kan neka visum om det finns speciella skäl som rör säkerhet, terrorism samt utrikespolitik.\n\nFoto: President of Russia Office\n\nText: Redaktionen",
    "Längsta torkan för technoteringar i USA på över 20 år": "Allt tyder på att rekord slås med 238 dagar i rad utan en större technotering, vilket alltså är en längre period än i efterdyningarna till den globala finanskrisen 2008 och dotcom-kraschen år 2000, enligt Morgan Stanley.\n\nAktiemarknaderna har drabbats hårt av de räntehöjningar som satts i verket av centralbanker världen över för att tämja inflationsuppgången efter en lång period av frikostig penningpolitik, en pandemi som lett till störningar i leverantörskedjor och krig som hämmat energimarknaden. Hotet om lågkonjunktur från de höjda räntorna sprider just nu oro i marknaderna, och drabbar särskilt techbolag med behov att ta in kapital, vilket då sker till en högre räntekostnad.\n\nEtt flertal techbolag, bland annat filöverföringsbolaget Wetransfer, bitcoinutvinningsbolaget Rhodium och mjukvaruutvecklaren Justworks, har ställt in planerade noteringar tidigare under året.\n\nTechaktier har gått från en miljö där bolag i sektorn dominerat i så väl storlek som antal i fråga om börsnoteringar. Från denna era där värderingarna i sektorn rusade har nu fallet blivit oproportionerligt stort, skriver Morgan Stanley.\n\nDet amerikanska tech- och tillväxtindexet Nasdaq Composite har rasat med 28 procent hittills i år, vilket är klart mer än breda S&P 500 som fallit 19 procent. Indexet Renaissance IPO, som speglar bolag som noterat de senaste två åren, är ned med närmare 50 procent.",
    "Därför kommer USA inte att publicera fler ufo-videor": "Häromdagen var det som att luften gick ur hoppfulla ufo-entusiaster när den amerikanska militären officiellt avvisade att det inte kommer att släppas fler videor av ufo-observationer.\n\nPå grund av nationens säkerhet kan videorna inte släppas, skriver US Navy i ett brev – vilket samtidigt indikerar att det finns fler bevis på ufo i deras arkiv.\n\nAllt startade med tre videor\n\nRedan 2020 släppte det amerikanska försvarsdepartementet tre videor av ufo-observationer, eller UAPs – unidentified aerial phenomena (på svenska: oidentifierade flygande objekt), som departementet kallar dem.\n\nVideorna filmades av amerikanska stridspiloter och hade redan läckt ut via världspressen. Trots det väckte det uppståndelse när försvarsministeriet bekräftade videornas äkthet.",
    "Källa: USA kan skicka stridsvagnar till Ukraina": "Källa: USA kan skicka stridsvagnar till Ukraina\n\nUSA kan komma att skicka stridsvagnar till Ukraina framöver, uppger en militärkälla för CNN. Enligt källan ligger frågan ”definitivt på bordet”, men det är inte aktuellt i nuläget eftersom det finns brister gällande träning, underhåll och hållbarhet.\n\n– Vi tittar på helhetsbilden för Ukrainas väpnade styrkor och överväger vilka behov man har i framtiden och hur USA och våra allierade ska kunna bistå för att tillgodose dessa behov.",
    "USA planerar vapenförsäljning till Taiwan värd 1,1 miljard dollar": "Beslutet kommer efter att Kina fortsätter att skicka krigsfartyg och flygplan in i Taiwansundet på daglig basis, endast veckor efter att USA:s talman Nancy Pelosi besökte det i praktiken självstyrande öriket och fördömde Pekings försök att isolera och sätta skräck i Taiwans invånare. Som svar på Pelosis besök utförde Peking omfattande dramatiska militärövningar runt Taiwan som inkluderade att skjuta robotar över ön, för första gången någonsin.\n\nDet potentiella paketet inkluderar bland annat 60 stycken sjömålsrobotar av sorten Harpoon Block II och 100 värmesökande jaktrobotar kallade The Sidewinder, samt ett förlängt kontrakt gällande övervakningsradars. Sidewinder-robotarna kommer att beväpna Taipeis USA-tillverkade stridsflygplan.\n\nLagstiftarna kommer sannolikt att godkänna försäljningen enligt Politico, men processen kan ta lite extra tid på grund av det pågående månadsuppehållet i kongressen som sker varje år under augusti.",
    "Vattenkris på flera håll i USA": "WASHINGTON. Om runt 20 dagar riskerar invånarna i staden Las Vegas i New Mexico att stå utan rent dricksvatten.\n\nDet är en konsekvens av vårens och sommarens svåra bränder.\n\nÄven Jackson i delstaten Mississippi i södra USA har stora problem med vattnet just nu.",
    "Trump tappar styrfart inför det viktiga mellanårsvalet i USA": "YOUNGSTOWN. Nu ska Donald Trump bevisa för USA och världen att han kan vinna val – som kungamakare i Republikanerna.\n\nMen utredningarna runt den före detta presidenten kastar en skugga över hans kampanj för mellanårsvalet.\n\nDet är martyren Trump som möter väljarna i rostbältet i USA.",
    "Hjärnätande amöba göds av varmare klimat i USA": "Hjärnätande amöba göds av varmare klimat i USA\n\nEn ökad spridning av den dödliga amöban naegleria, mer känd som hjärnätande amöban, har väckt oro i delar av USA.\n\nNaegleria har tidigare varit begränsad till sydstaterna, men på senare år har den spridit sig stadigt norrut, rapporterar The Guardian. En studie från 2021 registrerade fall så långt norrut som delstaten Minnesota och i somras dog ett smittat barn i delstaten Nebraska.\n\nAmöban, som lever i vatten och fuktig jord, orsakar livshotande hjärninflammation och hjärnhinneinflammation och smittar ofta i samband med bad. Ett varmare klimat har skapat förutsättningar för spridningen då parasiten trivs bäst i temperaturer över 30 grader, enligt Charles Gerba, mikrobiolog vid University of Arizona.",
    "USA premiärvann – och hyllade fängslade stjärnan": "Ingen i laget bar nummer 15 när USA:s basketdamer inledde jakten på fjärde raka VM-guldet med en planenlig seger mot Belgien.\n\nDen tröjan skulle ha varit fängslade Brittney Griners.",
    "Kina skakade USA: ”Vad är det för show?”": "Javascript måste vara påslaget för att kunna spela video\n\nEfter första halvlek såg USA ut att ta en överlägsen seger mot Kina i basket-VM.\n\nKina bet sen tillbaka och skakade om storfavoriterna rejält, men föll med 63-77.\n\n– Vad är det för show?, säger SVT:s expert Nick Rajacic efter ett av många fina kinesiska anfall.",
    "Nytt avtal gör att USA kan granska kinesiska bolag": "Den amerikanska tillsynsmyndigheten för revisionsbranschen PCAOB slöt under fredagen ett avtal med den kinesiska finansinspektionen CSRC. Avtalet innebär att myndigheterna ska samarbeta kring räkenskapsfrågor som rör kinesiska bolag noterade i USA. Det rapporterar CNBC.\n\nPCAOB planerar nu att skicka inspektörer till landet för att säkerställa att Kina inte fortsätter att hindra amerikanska myndigheter från att granska de kinesiska bolagens räkenskaper.\n\nGoldman Sachs kallar avtalet mellan länderna för ett ”regulatoriskt genombrott”. Efter överenskommelsen bedömer storbankens analytiker att marknaden nu prissätter en 50-procentig sannolikhet för att kinesiska bolag avnoteras från USA-börserna. Det är en betydande nedgång från närmare 95 procent i mitten av mars, rapporter CNBC.\n\nBakgrunden till tvisten mellan länderna är en lag som trädde i kraft i USA år 2020. Lagen gör det möjligt för USA:s finansinspektion SEC att avnotera kinesiska företag från amerikanska börser om landets myndigheter inte kan granska bolagens räkenskaper under tre år i följd. Kina har tidigare inte varit villiga att dela med sig av informationen.",
    "USA säljer mer olja från sin strategiska reserver": "USA:s energidepartement uppgav på måndagen att man kommer att sälja upp till 10 miljoner fat olja från den strategiska oljereserven för leverans i november.\n\nUSA planerar att totalt sälja 180 miljoner fat olja från sina reserver och på så vis hoppas man att priserna dämpas. President Joe Bidens plan, som tillkännagavs i mars, syftade till att sälja 180 miljoner fat till i slutet av oktober. Hittills har endast 155 miljoner fat sålts och nästa försäljning kommer att ge 165 miljoner fat. Det betyder att försäljningsprocessen har förlängts.\n\nDet har även spekulerats i att myndigheten kan börja att återköpa olja till sina lager om priserna faller för mycket, vilket Finwire skrivit om tidigare.\n\nhttps://www.energy.gov/articles/doe-announces-notice-sale-additional-crude-oil-strategic-petroleum-reserve\n\nnewsroom@finwire.se\n\nNyhetsbyrån Finwire",
    "Skjutning i USA – sju skadade": "Sjuktningen inträffade vid midnatt, lokal tid, i närheten av ett universitet.\n\nSamtliga personer fördes till sjukhus med ambulans. Två personer bedöms ha ådragit sig livshotande skador och fem personer skadades lindrigt, skriver den lokala polismyndigheten på Twitter.\n\nEnligt universitetet är flera studenter bland de skadade.\n\nDet finns ännu ingen misstänkt för gärningen.",
    "LÅNGA USA-RÄNTOR FORTS UPP, USD/JPY STABIL": "STOCKHOLM (Nyhetsbyrån Direkt) Amerikanska statspappersräntor har fortsatt stiga i längre löptider efter svensk stängning på torsdagen, dollarn handlas samtidigt något starkare mot euron och japanska yen jämfört med på torsdagseftermiddagen.\n\nRänteuppgången har därmed fortsatt i spåren på Federal Reserves räntehöjning på onsdagen, i kombination med Fedledamöternas nu mer aggressiva ränteprognoser. Inledningsvis var ränteuppgången större i kortare löptider men på torsdagen var det främst räntor i längre löptider som steg, en trend som tycks fortsätta på fredagsmorgonen.\n\nDen fortsatta uppgången i USA-räntorna på torsdagen understöddes också av räntehöjningar från bland annat Schweiz Nationalbank, Norges Bank och Bank of England, samt en markant uppgång i långa brittiska räntor efter att Bank of England meddelat att den kommer att börja minska balansräkningen aktivt i ett läge där privata investerare ser ut att få fullt upp att absorbera ett ökande upplåningsbehov från finansdepartementet.\n\nEftermiddagens USA-datakalender inkluderar preliminära PMI-data för september, klockan 15.45. En rad Fedledamöter, inklusive chefen Jerome Powell, deltar vidare i ett \"Fed Listens\" -event, men det inleds först klockan 20.00 svensk tid.\n\nAsiatiska börser sjunker, med få undantag så här långt på fredagen i spåren på fortsatta nedgångar i New York på torsdagen. Dollarn har samtidigt stabiliserats på något lägre nivåer mot japanska yen efter att japanska myndigheter på torsdagen intervenerat genom att köpa yen på marknaden för första gången på 24 år.\n\nJapanska myndigheter förefaller inte ha varit aktiva på marknaden så här långt på fredagen, men premiärminister Fumio Kishida betonade i USA på torsdagskvällen att man håller ett vakande öga på valutamarknaden, och är redo att agera kraftfullt mot överdrivna fluktuationer.\n\n\"Regeringen kommer att fortsätta att bevaka marknadsrörelserna noga med en känsla av brådska, och vidta nödvändiga steg beslutsamt i respons på överdrivna fluktuationer\", sade premiärministern.\n\nKishida sade samtidigt att han kommer att instruera sina ministrar den 30 september om att ta fram ett nytt stimulanspaket.\n\n\"När vi sammanställt det i oktober kommer vi snabbt gå vidare till utförande\", sade han.\n\nFredagens Europakalender inleds med definitiva BNP-data för andra kvartalet från Nederländerna, klockan 6.30. och Spanien, klockan 9.00. Därefter väntar preliminära PMI-data för september från Frankrike, klockan 9.15, Tyskland, klockan 9.30, EMU, klockan 10.00, och Storbritannien, klockan 10.30.\n\nMarknaden inväntar också ett \"fiscal event\", en \"minibudget\" med ett tillväxtpaket för att behandla landets stagnerande ekonomi\n\nAnalytiker väntar att regeringen bland annat ska ge besked om att de kraftfulla energirelaterade utgifter som regeringen har utlovat kommer att finansieras med ny upplåning.\n\nING Economics skrev i ett kundbrev på torsdagen att med tanke på att de framtida gaspriserna är okända så innebär det i praktiken att finansdepartementet får skriva en blank check. Finansdepartementet får också framöver konkurrera om statspappersköparna med Bank of England, som på torsdagen fattade beslut om att aktivt minska innehaven av statspapper med 80 miljarder pund på ett år.\n\n\"Att BOE och finansdepartementet konkurrerar om denna efterfrågan från privata investerare är det viktigaste skälet till att brittiska statspappersräntor har stigit mer än på andra håll. Vi tror fortsatt att den tioåriga brittiska statspappersräntan kommer att handlas 200 punkter över Bund (tyska tioårsräntor)\", skrev ING Economics.\n\nfredag kl 5.55 (torsdag kl 16.15)\n\n===================================\n\nUSD/SEK 11:0961 (11:0444) EUR/USD 0:9822 (0:9847)\n\nEUR/SEK 10:8980 (10:8830) USD/JPY 142:21 (141:81)\n\nJp obl 2 -0,06 (-0,06) Jp obl 10 0,25 (0,25)\n\nTy obl 2 1,84 (1,84) Ty obl 10 1,97 (1,95)\n\nUS obl 2 4,13 (4,14) US obl 10 3,72 (3,66)\n\nMakroredaktionen +46 8 51917931 https://twitter.com/makroredaktion\n\nNyhetsbyrån Direkt",
    "Mer forskning fritt tillgänglig i USA": "I dag är många artiklar låsta bakom dyra betalväggar hos de vetenskapliga tidskriftsförlagen, trots att forskningen ofta betalats av skattemedel. På senare år har allt fler röster höjts för att alla ska kunna ta del av forskningsresultat utan kostnad.\n\nNär det från Vita huset i USA nu meddelas att all forskning som betalas med statliga medel ska göras fritt tillgänglig är det ett stort steg framåt för den växande så kallade ”open-access”-rörelsen.\n\n– Vi ser det som mycket positivt att USA kliver fram och helhjärtat stödjer övergången till öppen vetenskap. USA är en stor vetenskaplig nation så det förbättrar spelplanen radikalt, säger Anna Lundén, tillförordnad avdelningschef för Bibliotekssamverkan och forskningsstöd vid Kungliga biblioteket, KB.\n\nDe nya amerikanska reglerna ska vara införda senast 2026. Även enligt tidigare riktlinjer ska federala forskningsfinansiärer i USA se till att resultaten tillgängliggörs. Det har dock hittills funnits en möjlighet att fördröja den fria publiceringen i upp till 12 månader.\n\nNy svenska riktlinjer på gång\n\nDen svenska regeringen har i flera år haft målet att svenska forskares resultat ska göras fritt tillgängliga, utan dyra betalväggar. I somras fick KB i uppdrag att ta fram nationella riktlinjer som ska vara klara hösten 2023. Syftet är att fler ska kunna ta del av vetenskapliga resultat. Det ska också bli lättare att få tillgången till vetenskapliga data, infrastruktur och programvaror.\n\nÄven flera internationella organisationer arbetar för större vetenskaplig öppenhet. I november förra året kom till exempel Unesco med sina rekommendationer för öppen vetenskap. I Europa samlar initiativet Plan S forskningsfinansiärer som kräver öppen tillgång till resultat. Svenska deltagare är Forte, Formas och Vinnova.\n\nFått fart av pandemin\n\nPrivata stiftelser som Bill & Melinda Gates stiftelse ställer också krav på att den forskning som stiftelsen sponsrar ska göras fritt tillgänglig. Pandemin har skyndat på utvecklingen. För att snabbt kunna utveckla bland annat vaccin valde industri och akademi att släppa resultat på frivillig basis.\n\n– Under pandemin var tidskriftsförlagen ”snälla” och gjorde forskningsresultaten omedelbart tillgängliga, men det ska bli det nya normala, säger Anna Lundén.\n\nEnligt de senaste siffrorna från KB är i dag omkring 70 procent av forskningsartiklarna från svenska lärosäten öppna för alla att ta del av. För att göra det möjligt betalar universiteten ofta en avgift till tidskriftsförlagen.\n\nEn av utmaningarna är att hitta en ny långsiktig betalningsmodell, en annan att göra det mer attraktivt för forskare att publicera sig öppet.\n\n– Det är den största utmaningen. Finansiärer och lärosäten måste se till att det premieras och finns incitament för forskare att publicera sig öppet och tillgängligt, säger Anna Lundén.\n\nVälkommen till Hjärndagen Välkommen till en spännande heldag med föreläsningar om den senaste hjärnforskningen. Fredag 11 november kl 9–16. Oscarsteatern, Stockholm. Läs mer och boka!",
    "Grönt ljus för genmodifierad tomat i USA": "Den lila tomaten har genmodifierats för att innehålla högre nivåer av antioxidanter. Nu öppnar det amerikanska lantbruksdepartementet för försäljning av fröer för odling till konsumenter.\n\nDet finns redan lila tomater, men de ska inte innehålla lika mycket antioxidanter i köttet som det som Norfolk Plant Sciences har utvecklat med hjälp av genteknik.\n\nDet brittiska bolaget har utgått från antocyaniner, som kan fungera som antioxidanter och som därför ska kunna förhindrar bildning och skadeverkan från reaktiva ämnen i kroppen. Det är också antocyaniner som är orsaken till att bolagets tomat har fått sin lila färg.\n\nNu har USA:s lantbruksdepartement gjort bedömningen att det är osannolikt att den lila tomaten skulle innebära en högre risk för växtskadegörare jämfört med sina konkurrenter. Detta innebär att Norfolk Plant Sciences kan börja sälja fröer för att odla de lila tomaterna till konsumenter. Detta kan ske från våren 2023, uppger bolaget.\n\nLäs mer: Så kan träd fånga in mer koldioxid\n\nDen antocyaninrika tomaten utvecklades 2008 av professor Cathie Martin, som har utgått från en ätlig blomma för att ge tomaten den önskade egenskapen.\n\nNorfolk Plant Sciences lutar sig mot studier som visar att antioxidanter och antocyaniner kan minska förekomsten av cancer, förbättra hjärt-kärlfunktionen samt hälsa och välmående.",
    "Allt fler böcker förbjuds i skolor i USA 19 september 2022 - Kulturnytt i P1": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "USA krigar inte – men satsar miljarder på seger": "USA befinner sig inte i krig med Ryssland.\n\nNej, amerikanerna hjälper ett litet demokratiskt land i Europa som blivit oprovocerat anfallet. Med 113 miljarder dollar, inklusive avancerade amerikanska vapensystem som har monterats på gamla ryska MIG-plan, raketartilleri som ukrainare kört runt på små sportmotorbåtar, och kryssningsmissiler som ställts upp på truckflak.",
    "Flamman": ""
}