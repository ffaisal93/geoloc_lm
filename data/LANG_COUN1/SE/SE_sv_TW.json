{
    "Kraftigt jordskalv i Taiwan – en person död": "Enligt Taiwans järnvägsadministration har tre tågvagnar spårat ur i östra Taiwan i samband med skalvet. De cirka 20 passagerarna ombord har evakuerats och uppges vara oskadda.\n\nTsunamivarning upphävdes\n\nJapans väderbyrå utfärdade på söndagsmorgonen en varning för tsunamivågor som senare hävdes, skriver Reuters.\n\nTaiwanesisk media uppger att en närbutik har kollapsat i orten Yuli i östra Taiwan. En räddninginsats har påbörjats för att evakuera personerna som befinner sig inne i byggnaden. Ett trevåningshus har även kollapsat i staden men inga personer ska ha omkommit.\n\nTurister fast på berg\n\n400 turister som beskådade bergsliljor blev fast på ett berg utanför Yuli.\n\nJordskalvet var det andra som drabbade Taiwan under helgen. Lördagens skalv hade en magnitud på 6.6.\n\nTexten uppdateras.",
    "Biden: USA hjälper Taiwan om Kina anfaller": "President Joe Biden säger i tv-programmet ”60 minutes” att USA skulle skicka militär hjälp om Kina anfaller Taiwan. Vita huset hävdar dock att den amerikanska hållningen kvarstår – det vill säga att man hjälper landet med militära medel men inte lovar att skicka några soldater.\n\nDet är inte första gången som Biden har kommit med löften om militär hjälp som Vita huset sedan har tonat ned. Senast var i maj under ett besök i Japan.\n\n”Strategisk tvetydighet”\n\nWashington avbröt formella diplomatiska förbindelser med Taiwan 1979 och erkände då i stället Peking som Kinas enda styre. Fastlandskina blev då en viktig handelspartner. Men samtidigt behöll USA en avgörande, om än ömtålig, roll när det gäller att stödja Taiwan.\n\nEnligt lag måste USA sälja militära förnödenheter till Taiwan för att säkerställa landets försvar mot Pekings mycket större väpnade styrkor. Däremot säger man inte något om möjligheten att skicka soldater till ön. USA:s hållning brukar kallas en ”strategisk tvetydighet”.\n\nPå frågan om det senaste uttalandet från Biden signalerar en förändring gällande den strategiska tvetydigheten säger en talesperson för Vita huset:\n\n– Presidenten har sagt detta tidigare, inklusive i Tokyo tidigare i år. Han gjorde också klart då att vår Taiwanpolitik inte har förändrats.\n\nOmval till presidentposten osäkert\n\nUnder intervjun i ”60 minutes” fick Biden även frågor om han tänker ställa upp i nästa presidentval 2024. Tidigare har budskapet varit att han planerat göra det.\n\nBiden, som fyller 80 i november, säger att det är hans avsikt att ställa upp.\n\n– Men det är bara en avsikt. Det är inte ett fast beslut att jag kandiderar igen. Det återstår att se, säger Biden.\n\n– Det är alldeles för tidigt.",
    "Bekräftat: USA säljer vapenpaket till Taiwan": "Paketet är tänkt att förstärka öns försvar samtidigt som spänningarna mellan Taiwan och Kina ökar. Det består bland annat av ett radarsystem som ska hjälpa Taiwan att spåra inkommande missiler.\n\n– Kina kommer resolut att vidta legitima och nödvändiga motåtgärder i ljuset av utvecklingen av situationen, säger Liu Pengyu, talesperson vid Kinas ambassad i Washington.\n\nBeskedet om vapenpaketet kommer en månad efter det att Nancy Pelosi, talman i USA:s representanthus, gjorde ett uppmärksammat besök i Taiwan. Kina reagerade kraftfullt på resan och drog i gång flera dagar av omfattande militärövningar runt den självstyrande ön.\n\nUppmaningar till Kina\n\nTaiwaneserna lever under ett konstant invasionshot, då kommunistregimen i Peking anser att den demokratiskt självstyrande önationen är en del av Kina och regelbundet uttalar att Taiwan en dag ska intas, med militärt våld om så krävs.\n\nUSA erkänner heller inte officiellt Taiwan som en suverän stat.\n\n– Vi uppmanar Peking att upphöra med sitt militära, diplomatiska och ekonomiska tryck mot Taiwan och i stället föra en meningsfull dialog med Taiwan, säger det amerikanska utrikesdepartementets talesperson.\n\n– USA kommer att fortsätta att stödja en fredlig lösning av frågor över sundet, i överensstämmelse med Taiwans folks önskemål och intressen, fortsätter talespersonen.",
    "USA planerar vapenförsäljning till Taiwan värd 1,1 miljard dollar": "Beslutet kommer efter att Kina fortsätter att skicka krigsfartyg och flygplan in i Taiwansundet på daglig basis, endast veckor efter att USA:s talman Nancy Pelosi besökte det i praktiken självstyrande öriket och fördömde Pekings försök att isolera och sätta skräck i Taiwans invånare. Som svar på Pelosis besök utförde Peking omfattande dramatiska militärövningar runt Taiwan som inkluderade att skjuta robotar över ön, för första gången någonsin.\n\nDet potentiella paketet inkluderar bland annat 60 stycken sjömålsrobotar av sorten Harpoon Block II och 100 värmesökande jaktrobotar kallade The Sidewinder, samt ett förlängt kontrakt gällande övervakningsradars. Sidewinder-robotarna kommer att beväpna Taipeis USA-tillverkade stridsflygplan.\n\nLagstiftarna kommer sannolikt att godkänna försäljningen enligt Politico, men processen kan ta lite extra tid på grund av det pågående månadsuppehållet i kongressen som sker varje år under augusti.",
    "Varningsskott ökar spänningen mellan Kina och Taiwan": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Taiwan har skickat 550 ton förnödenheter till Ukraina": "En taiwanesisk kvinna bär en ansiktsmask med den ukrainska flaggans färger. Taiwan har bidragit med både förnödenheter och hjälp till ukrainska flyktingar.\n\nSamtidigt äventyrar även Kinas ökande retoriska och militära påtryckningar den regionala freden och stabiliteten mer än någonsin tidigare. Allt detta kommer att påverka säkerhetsläget och välståndet i världen. När nu FN-medlemmarna åter samlas i New York i år, är det värt att påminna dessa ledare att alla – inklusive Taiwan – förtjänar att bli lyssnade på och att få vara en del av den gemensamma ansträngningen för att övervinna dessa utmaningar för allas bästa.\n\n... donerat över 40 miljoner dollar åt ukrainska flyktingar.\n\nSom Asiens demokratiska ledstjärna och en positiv kraft i världen är Taiwan en värdefull partner som kan hjälpa till med att övervinna våra globala utmaningar. Sedan covid-19 bröt ut har Taiwan bidragit med humanitärt stöd som exempelvis välbehövda ansiktsmasker och medicinska förnödenheter samt utdelandet av ett egenproducerat vaccin. Taiwan har även skickat mer än 550 ton av förnödenheter till Ukraina, samt donerat över 40 miljoner dollar åt ukrainska flyktingar.\n\nAnnons\n\nAnnons\n\nVidare har Taiwan hängivit sig åt att bekämpa klimatförändringarna med en nollvision på växthusgasers nettoutsläpp innan 2050, samt antagit policys för att hjälpa till att uppnå FN:s hållbarhetsmål. I egenskap av den 22:a största ekonomin i världen, räknat utifrån BNP, och som ledande inom halvledartillverkningen, spelar Taiwan en nyckelroll i den globala distributionskedjan. Som en förkämpe för demokrati arbetar Taiwan med att vårda rådande status quo, nämligen att Republiken Kina (Taiwan) och Folkrepubliken Kina är separata jurisdiktioner som inte är underordnade varandra. Genom sitt outtröttliga förtryck har Folkrepubliken Kina länge berövat Taiwan rätten att delta i Förenta Nationerna och deras olika organ, och har även fråntagit det internationella samfundet en möjlighet att dra nytta av Taiwan. De har medvetet sammanfört sin ett-Kina princip med FN:s generalförsamlings (FNGF) resolution 2758 och sprider sedan felslutet att Taiwan är en del av Folkrepubliken. Det är falska påståenden. Resolutionen tar inte ställning till Taiwan och innehåller inte ens ordet ”Taiwan”.\n\nPeking fortsätter dock att utföra sina militärövningar i Taiwans kringliggande områden\n\nFN:s stadgar tar tydligt upp hur dess syfte och principer är att upprätthålla internationell fred och stabilitet, och att internationella meningsskiljaktigheter borde lösas med fredliga medel. Peking fortsätter dock att utföra sina militärövningar i Taiwans kringliggande områden och eskalerar således spänningarna vilket påverkar internationell handel och transporter samt utsätter den regionala freden och säkerheten för risker. Sådana oansvariga handlingar måste fördömas och stoppas. Givet omständigheterna, är det ännu viktigare att FN och dess medlemsländer slutar att tillåta en sådan medlem, som ironiskt nog är en del av FN:s säkerhetsråd, att diktera organisationens ståndpunkter så att de passar dess egna politiska agenda. Att samtycka till Kinas felaktiga anspråk över Taiwan kommer enbart att destabilisera regionen vilket går emot FN:s hela syfte.\n\nAnnons\n\nAnnons\n\nSom en ansvarsfull medlem av världssamfundet kommer Taiwan att fortsätta utöva återhållsamhet när det kommer till att besvara Kinas provokationer, och arbeta tillsammans med likasinnade länder för att upprätthålla fred och stabilitet i regionen. Samtidigt kommer vi resolut att försvara vår självständighet.\n\n... 23,5 miljoner motståndskraftiga Taiwaneser borde verkligen inte exkluderas ...\n\nFN:s generalförsamlings 77:e session kommer vara en skarp påminnelse om de allvarliga utmaningar som vi står inför: Covid-19, mat- och elbrist, avbrutna globala distributionskedjor och klimatförändringar. Listan bara fortsätter. När FN tar upp “gemensamma lösningar” och “solidaritet” för att tackla dessa sammanlänkade utmaningar, hade vi inte kunnat instämma mer. Taiwan är mer än redo att vara en del av sådana gemensamma lösningar och 23,5 miljoner motståndskraftiga Taiwaneser borde verkligen inte exkluderas från sådana viktiga globala strävanden. Vi är tacksamma för att länder världen över har börjat inse vad Taiwan kan bidra med och för hur många redan stödjer Taiwans robusta deltagande i FN-systemet, och även för Europaparlamentets överväldigande godkännande av en resolution som stödjer Taiwans deltagande i internationella organisationer. G7-länderna har också uttryckt liknande stöd. Särskilt USA:s utrikesminister Antony Blinken som offentligt uppmanade alla FN-medlemsstater att följa USA och stötta Taiwans deltagande i FN-systemet.\n\nAnnons",
    "UTRIKES: Amerikanska krigsfartyg mellan Kina och Taiwan": "Två amerikanska krigsfartyg passerar nu genom Taiwansundet, som vid sin smalaste del bara är 13 mil brett.\n\nSundet som skiljer diktaturen Kina från demokratin Taiwan är en källa till aggressivitet mellan Kina och Väst som har olika syn på sundets status.\n\nUSA markerar\n\nDe två amerikanska robotkryssarna USS Chancellorsville (CG 62) och USS Antietam (CG 54) framförs genom sundet på söndagen vilket väntas resultera i aggressiva uttalanden från Kina.\n\n– Fartygens förflyttning genom Taiwansundet demonstrerar USA:s förpliktelse till ett fritt och öppet Indo-Stillahavsområde, framhåller befälhavaren för USA:s 7:e flotta.\n\nKina uppger att dess militär övervakar situationen och är redo att besegra eventuella provokationer, rapporterar BBC News.\n\nDraken mot tigern\n\nDet är första gången amerikanska krigsfartyg kör in i Taiwansundet sedan Kinas storskaliga militärövning kring Taiwan som följde USA:s talman Nancy Pelosis besök på ön.\n\nVäst klassar sundet som internationella vatten medan Kina på ett allt mer bombastiskt sätt framhäver att det är kinesiska vatten.\n\n– Hoppet ökade hos kinesiska nationalister när en talesperson vid Kinas utrikesdepartement nyligen uppgav att det är ett falskt påstående att beskriva Taiwansundet som internationellt vatten, rapporterar Economist.\n\n– Draken kommer snart att bekämpa tigern i sundet, hävdade en kinesisk akademiker, enligt tidskriften.\n\nTomahawkmissiler\n\nUSA, Frankrike och Australien har tillsammans med Taiwan vid upprepade tillfällen understrukit att Taiwansundet är internationella vatten och att andra länders fartyg har rätt att passera genom sundet.\n\nDe två amerikansk krigsfartygen som i dag söndag kör genom Taiwansundet är av ticonderoga-klass vilket innebär att de är avancerade krigsfartyg med flera olika kapaciteter.\n\nBland annat kan de avfyra Tomahawkmissiler mot strategiska eller taktiska mål och de kan även avfyra långtgående luftvärnsrobotar för att försvara sig mot stridsflygplan och mot missiler riktade mot fartygen.\n\nBortom territoriala vatten\n\n– De ticonderoga-klassade, guidade robotkryssarna USS Chancellorsville och USS Antietam genomför en rutinpassage i Taiwansundet den 28 augusti, meddelar USA:s försvarsdepartement.\n\n– [Internationella regelverket] om fri navigering och passage gäller i vattnen i enlighet med internationell lag. Fartygen rör sig genom en korridor i sundet som ligger bortom territorialt vatten hos något land, understryker USA:s försvarsdepartement.\n\n– USA:s militär flyger, seglar och opererar var som helst där internationell lag så tillåter, betonar departementet.\n\nTaiwans försvarsdepartement bekräftar att fartygen rör sig i sydlig riktning och att Taiwans militär övervakar läget men att allt är normalt, enligt BBC.\n\nSatsningar på vindkraft\n\nKina vill införliva demokratin Taiwan i sin diktatur och ser hela Taiwansundet som egna farvatten.\n\nTaiwansundet som ligger i Sydkinesiska Sjön är 18 mil brett och så smalt som 13 mil vid smalaste punkt.\n\nSundet är bland annat en källa för fiske och Taiwan har genomfört stora satsningar på vindkraft i sundet.\n\nFoto: Navy Seaman Codie L. Soule US Defense\n\nText: Redaktionen",
    "Taiwan rustar för informationskrig": "Italien: Vad innebär ny regim för Sverige och EU?",
    "Taiwan: Rekordmånga kinesiska plan i augusti": "",
    "Taiwan: Sköt varningsskott mot kinesisk drönare": "Taiwan: Sköt varningsskott mot kinesisk drönare\n\nTaiwans militär uppger att man skjutit varningsskott mot en kinesisk drönare nära Kinmen, en grupp öar i Taiwansundet. Enligt Reuters är det första gången det sker.\n\nEfter varningsskotten körde drönaren tillbaka mot Kina, enligt en talesperson.",
    "USA tar steg för militärt stöd till Taiwan": ""
}