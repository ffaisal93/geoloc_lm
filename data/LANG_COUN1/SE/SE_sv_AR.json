{
    "Bröderna Ymer imponerade när Sverige vann mot Argentina": "Bröderna Elias och Mikael Ymer gav Sverige segern mot Argentina i den första gruppspelsmatchen i Davis Cup Finals i Bologna.\n\nSverige fick en drömstart mot Argentina genom Elias Ymers vinst med 6-4, 3-6, 6-3 mot Argentinas etta Sebastian Baez, rankad 37:a i världen. Elias Ymer kunde bryta fram tidigt till 2-1 i första set och släppte inte in argentinaren i setet.\n\nI andra set var det Baez, som spelade final i Båstad i somras, tur att bryta först – till 3-1. Direkt skaffade sig dock Elias 30-0 i argentinarens serve och hade fördel, men Baez höll sin serve till 4-1 och därefter höll spelarna sina servar fram till setvinst 6-3 för Sebastian Baez.\n\nEfter 1,5 timmes spel och 1-1 i set var frågan om Elias offensiva spel och stabila servande skulle fortsätta. Elias inledde starkt och bröt direkt fram till 2-0 och hade 5-2 och totalt tre matchbollar, men argentinaren höll serven till 5-3. Elias skulle serva hem matchen och hade 30-0, men tappade till 5-4 och den argentinska högljudda publiken fick mer energi. Elias skaffade sig ny matchboll vid 30-40, men argentinaren utjämnade till 5-5 vilket snart ledde fram till tiebreak. 3-0 till Elias blev till 3-3. Elias gick ifrån till 6-3 och vann med 7-4 i tiebreak.\n\n– En otrolig match och ett fantastiskt tredje set. Allt kan hända i Davis Cup och att vinna en sådan här match är en ren bonus, säger Elias Ymer i intervjun på banan efter matchen.\n\n– Titta på argentinarna med ”Olé, Olé” och det stödet på läktarna. Jag var tvungen att hålla fokus och är glad att jag hade stöd av de svenskar som är här, sa Elias och avslutade:\n\n– Vi är underdogs denna vecka. Vi har hamnat i en brutal grupp, men nu har jag gett oss en bra start så det är bara att hoppas att Mikael kan vinna sina match.\n\n1-0 till Sverige och Mikael Ymer ställdes mot Diego Schwartzman i nästa singelmatch. Nu var det dags för lillebror Ymer att visa upp sin tennisrepertoar – och som han gjorde det mot den förre världsåttan. Han tappade dock sin serve i inledningen på matchen, men lyckades efter att långt andra game bryta tillbaka direkt. Nästa break kom fram till 4-2. Mikael kunde förvalta den första setbollen han fick när han satte en rak forehand på linjen. 6-2 efter strålande spel från Sverigeettan!\n\nMed starkt servande och effektiv tempoväxling fick han argentinaren ur rytm. 92-67 i förstaserveprocent är intressant fakta i sammanhanget,\n\nMikael Ymer fortsatte imponera i andra set och bröt fram till 2-0 och hade 3-0 något senare. Schwartzman returnerade bra, men var inte alls det vapen man är van vid att se. Den vållade åtminstone inga problem för Sverigeettan som i dag som var fokuserad och spelade imponerande tennis hela vägen.\n\n3-2 blev till 5-2 till Ymer när argentinaren servade. Mikael Ymer tog vara på chansen direkt vid första matchbollen och setvinst med 6-2.\n\n– Riktigt bra seger i dag mot ett topplag mot toppspelare. Jag är mycket, mycket glad, jag gjorde det jag måste göra och jag gjorde det väldigt bra. Vi är stolta över detta, men tar en match i taget och i morgon gör vi oss redo för nästa match. Vi har en stor tro på både coacherna och laget, säger Mikael som fick frågan om hur det är att spela i Davis Cup med sin bror.\n\n– Det är svårt att med ord beskriva vad det betyder att spela med min bror. Jag såg min brors match, vilket jag inte brukar göra i de här sammanhangen för det tar mycket energi. Det såg ut som att han behövde lite pushande i dag, så jag gjorde ett undantag. Jag hoppas att det hjälpte lite.\n\n2-0 till Sverige och matchen var avgjord, men varje poäng är värdefull i gruppen där två lag tar sig vidare till slutspelet i Malaga.\n\nÅterstod gjorde alltså dubbelmatchen där André Göransson och Elias Ymer ställdes mot Maximo Gonzales och Horacio Zeballos. Skulle Elias ha tillräckligt med energi efter den långa singelmatchen? Det startade bra med svensk setvinst 6-3. Omvända siffror i andra och i tredje var argentinarna starkast och vann med 6-2.\n\n– Jag är riktigt nöjd med insatsen i dag med tanke på att vi hamnat i en väldigt stark grupp, kanske den allra starkaste, säger DC-kapten Johan Hedsberg.\n\nDet är bara att hålla med SVT:s expertkommentator Magnus ”Gusten” Gustafsson: ”Vilken dag för svensk tennis!”.\n\nMatchfakta\n\nArgentina – Sverige 1-2\n\nSebastian Baez – Elias Ymer 4-6, 6-3, 6-7(4)\n\nDiego Schwartzman – Mikael Ymer 2-6, 2-6\n\nMaximo Gonzales/Horacio Zeballos – André Göransson/Elias Ymer 3-6, 6-3, 6-2\n\nSå här spelas Sveriges grupp i Bologna, matchstart 15.00 i samtliga matcher:\n\nTisdag: Argentina – Sverige 1-2\n\nOnsdag: Kroatien – Italien\n\nTorsdag: Kroatien – Sverige\n\nFredag: Italien – Argentina\n\nLördag: Kroatien – Argentina\n\nSöndag: Italien – Sverige",
    "Argentina höjer räntan till 75 procent": "Argentina, som flera gånger gjort statsbankrutt, höjer nu sin ränta med 550 punkter till 75 procent. Bakgrunden är att man bland annat vill bekämpa den höga inflationen, som var 78,5 procent mätt som årstakt i augusti.\n\nArgentina höjde även räntan med 950 punkter i augusti. Landet har säkrat lån från IMF och behöver enligt det avtalet hålla en positiv realränta.\n\nRegeringen i det sydamerikanska landet spår också att inflationen kommer att mattas något under nästa år till 60 procent. Samtidigt väntas ekonomin växa med 2 procent. Underskottet i statsfinanserna väntas bli 1,9 procent, vilket är i linje med IMF:s mål, enligt ett budgetutkast.\n\nI budgeten räknar man med att inflationen når 95 procent i år och att BNP växer med 4 procent. Regeringen har också varnat för allvarliga konsekvenser om den delade kongressen inte röstar för budgeten.\n\nArgentina har en lång historik med svajiga statsfinanser.\n\nnewsroom@finwire.se\n\nNyhetsbyrån Finwire",
    "Fotbollssupporter skjuten till döds i Argentina": "",
    "Tre personer döda i okänd lungsjukdom i Argentina": "Tre personer döda i okänd lungsjukdom i Argentina\n\nDen senaste veckan har tre personer i Argentina dött i en hittills okänd form av lunginflammation, rapporterar AFP.\n\nDen lokale hälsoministern Luis Medina Ruiz uppger att nio personer har smittats av sjukdomen, åtta av dem är sjukhuspersonal. Sedan i måndags har tre av de drabbade dött.\n\nMyndigheterna har genom tester kunnat utesluta att sjukdomen är någon form av covid eller influensa.\n\n– Patienterna lider av allvarliga andningsbesvär och tvåsidig lunginflammation. Det påminner väldigt mycket om covid, sa Medina tidigare i veckan.",
    "Argentina stoppar all fotboll – efter misslyckade lönnmordet på Cristina Fernandez de Kirchner": "Argentinas vice president Cristina Fernandez de Kirchner, tidigare president, står anklagad för korruption och spenderade torsdagen i domstol i Buenos Aires.\n\nNär hon anlände till sitt hem på kvällen tog sig en man fram till henne och riktade en pistol mot hennes huvud. Pistolen var laddad med fem skott, som dock inte avlossades korrekt, uppger ESPN.\n\nFernandez de Kirchner klarade sig från händelsen utan skador och den skyldige, en 35-årig man från Brasilien, kunde gripas kort därefter.\n\nAll fotboll ställs in\n\nArgentinas president Alberto Fernandez deklarerade fredagen som en nationell helgdag, så att landets invånare skulle kunna ”uttrycka sitt försvar av livet, demokrati och i solidaritet med vår vice president”.\n\n– Vi kan tycka helt olika men det finns ingen plats för hat, vilket leder till våld som inte har någon plats i en demokrati, säger han enligt BBC.\n\nDet argentinska fotbollsförbundet meddelade även att alla fotbollsmatcher under fredagen skulle ställas in.\n\n”Vi vill å det starkaste uttrycka vår förkastelse mot det som skett med vice president Cristina Fernandez de Kirchner. Vi vill även uppmana samhället om att våld aldrig är lösningen”, skriver de i ett uttalande.",
    "Argentina: Deras jobb – att rädda mat": "Under många år har Tomasa Chávez nästan dagligen begett sig till Buenos Aires enorma grossistmarknad för att samla upp fullt ätliga frukter och grönsaker som ratats av försäljarna. Det gör hon fortfarande. Men numera får hon lön för att rädda mat som annars hade kasserats.\n\n– Jag brukade komma hit nästan varje dag och leta efter ätbar mat och annat som jag kunde ta med och sälja i mitt hemmakvarter. Nu arbetar jag med att sortera fram ätliga frukter och grönsaker här mellan klockan sju och tre varje dag – och får dessutom betalt, berättar Tomasa Chávez.\n\nHon ingår i en grupp som numera är anställda av marknaden för att se till att minska det enorma svinnet.",
    "Saudiarabien VM 2022 » Odds, Tips & Analys till…": "Det är inte många som tror att Saudiarabien ska ha en chans i detta möte. Och det tror inte vi heller. Kommer bara Argentina upp i någorlunda normal standard så ska man kunna städa av Saudiarabien utan att förta sig allt för mycket. Även om deras tränare Renard är en slipad taktiker och man kunnat förbereda sig bra inför VM med ett lyckat kval så ska den här uppgiften vara för svår. Argentina har ett stort favoritskap med rätta.",
    "Argentina: Fascist försökte mörda vicepresidenten -": "Mordförsöket på vicepresident Cristina Fernández de Kirchner har försatt Argentina i chock, men har också följts av massprotester. Bakom det misslyckade mordförsöket, som Kirschner överlevde endast på grund av att pistolen som var laddad med fem kulor krånglade, stod en högerextremist med en nazistisk symbol intatuerad på sig. Mordförsöket var ett fascistiskt politiskt motiverat angrepp och den fråga som vi måste få svar på är: Handlade han på eget bevåg eller på uppdrag av någon högerextremistisk grupp?\n\nDet är inte heller en tillfällighet att denna attack äger rum när landet befinner sig i en situation av djup politisk splittring och polarisering mellan de olika borgerliga partierna. De kan inte enas om hur de ska låta arbetarna betala för den kapitalistiska krisen utan att provocera fram ett folkligt uppror som hotar att störta systemet. Därför kräver högeroppositionen att peronismen (den politiska rörelse som president Alberto Fernández och Kirchner tillhör) gör det ”smutsiga arbetet” åt dem.\n\nEfter mordförsöket beslutade presidenten att utlysa en nationell helgdag (fredagen den 2 september) och manade till mobiliseringar för ”social fred, harmoni och nationell enighet”. För regeringen var protesterna ett medel för att vinna stöd, men många av de som gick ut på gatorna gjorde det för att försvara demokratin – inte regeringen. ■\n\nMordförsöket på vicepresident Cristina Kirchner har chockat Argentina.\n\nVill du hjälpa till? Offensiv och Rättvisepartiet Socialisterna behöver ditt stöd! Coronaviruskrisen har slagit till hårt med både en hälsokris och ekonomisk kris. Hundratusentals kastas ut i arbetslöshet och osäkerhet, samtidigt som högerpolitiken har lämnat vården, äldreomsorgen och hela samhället extremt sårbart för en pandemi. Nu mer än någonsin behövs en röst som försvarar arbetares rättigheter, kräver upprustning av välfärden och tryggare jobb istället för försämrad anställningstrygghet, fortsatta nedskärningar och marknadshyra. Som ger ett socialistiskt alternativ till kapitalismens orättvisor, klimatkris, krig och flyktingkatastrofer. Stöd vårt arbete: Swisha valfritt belopp till 123 311 40 48. Om du vill engagera dig mer finns mer info här!"
}