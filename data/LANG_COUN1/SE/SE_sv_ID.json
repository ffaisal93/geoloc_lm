{
    "Foxconn bildar joint venture i Indonesien för batterier och elbilar": "Taiwanesiska kontraktstillverkaren Foxconn ska börja bygga batterier och elbilar i Indonesien. Det kommer att ske genom ett samriskbolag med lokala gruvbolaget Indika Energy, enligt ett pressmeddelande.\n\nIndika är en stor kolproducent men vill diversifiera mot förnybar energi. Det har föranlett samarbetet med Foxconn, som kommer att äga 40 procent av det gemensamma företaget och bidra med en initial investering på 1,75 miljoner dollar. Det uppgav en talesperson till Nikkei Asia.\n\nKällor till Nikkei har sagt att samriskbolaget först kommer fokusera på litiumjonbatterier för elbilar. Därefter kommer man att bredda verksamheten mot tillverkning av kommersiella fordon som elbussar.\n\nIndonesien är förutom att vara Sydostasiens största ekonomi också världens största producent av nickel, som är en viktig metallkomponent i bilbatterier.\n\nhttps://asia.nikkei.com/Business/Technology/Foxconn-forms-Indonesian-JV-for-EV-and-battery-manufacturing\n\nhttps://www.honhai.com/en-us/press-center/press-releases/latest-news/885\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Armada presenterar en elektriskt driven buss för smala gator": "Mobilindo Armada, distributör av kinesiska Zhongtong Bus i Indonesien, visar upp en 6 meter lång elbuss på nästa Busworld Sydostasien. Detta beslut baserades på det faktum att Indonesien har många smala gator där större bussar inte är ett alternativ och där mindre bussar har en större potential.\n\nZhongtong I sortimentet: 12 m och 9 m\n\nDe har även en 12 meters modell i sitt sortiment. Denna buss testas för närvarande av TransJakarta med positiva resultat. Efter en heldagsservice från 05:00 till 22:00 är batterierna fortfarande 30 till 35 procent laddade.\n\nEn 9 meters version förbereds för produktion i Indonesien. Chassit är köpt. Nu söker Mobilindo Armada en indonesisk karossbyggare för att montera bussen lokalt. Medan 6 meter och 12 meter versionerna importeras, kommer 9 meter versionen att monteras lokalt.\n\nZhongtong\n\nFörsta utställningen\n\nFöretaget Mobilindo Armada startade sin verksamhet 2011. Fram till idag var deras enda verksamhet att leverera Zhongton Buss ledade CNG-bussar till TransJakarta. Eftersom Jakarta har den enda CNG-stationen i landet finns det inte mycket potential i resten av Indonesien för CNG-fordon.\n\nBusworld Southeast Asia blir Mobilindo Armadas första utställning och Busworld välkomnar dem \"med öppna armar.\"",
    "Boeing förlikar i process om flygolyckor": "Flygbolaget Boeing har ingått förlikning om ersättning efter de två flygolyckor Boeing 737 Max var inblandade i 2018 och 2019, enligt nyhetsbyrån AFP. I olyckorna omkom totalt 346 människor.\n\n”Boeing och Dennis Muilenburg misslyckades med de mest grundläggande förpliktelserna”\n\nBoeing ska betala 200 miljoner dollar för att ha misslett investerare om flygplanets säkerhet, efter att den första olyckan skedde.\n\nAmerikanska börsmyndigheten, SEC, säger i samband med förlikningen att Boeing valde att sätta ekonomisk profit före passagerarnas säkerhet. Den första olyckan inträffade i Indonesien 2018 och den andra i Etiopien 2019.\n\nEn månad efter olyckan i Indonesien skickade Boeing ut ett pressmeddelande som godkändes av deras tidigare chef Dennis Muilenburg. Där antyddes att pilotfel och dålig regelefterlevnad medverkade till olyckan.\n\nBolaget stod fast vid planens säkerhet utan att avslöja att man hade problem med ett centralt styrsystem och att det innebar ett reellt hot.\n\n– I tider med kriser och tragedier är det särskilt viktigt att företag och deras ledare ger rättvisande upplysningar till marknaden, skriver SEC-ordföranden Gary Gensler i avgörandet.\n\n– Boeing och Dennis Muilenburg misslyckades med de mest grundläggande förpliktelserna. De vilseledde investorer genom att försäkra om säkerheten på 737 Max, trots att de kände till problemen, fortsätter det.\n\nDennis Muilenburg har själv gått med på att betala en miljon dollar i samma förlikning.\n\nI januari ingick Boeing en förlikning med amerikanska staten som innebar att bolaget ska betala motsvarande 20 miljarder kronor.",
    "Det här skrev Västra Nyland om för 50 år sedan": "OLJEUTSLÄPP. Det grekiska fartyget Theodohos släppte ut olja i hamnbassängen i Hangö på måndagen.\n\n---\n\nBefälet ombord förnekade först utsläppet fastän utpumpningen ännu pågick när polisen kom till platsen. Först efter hot om kvarstad – så fartyget inte tillåts lämna hamnen – gick man med på att erkänna. Kostnaderna för saneringen stiger till i det närmaste 1 000 mark.\n\nDet var 24 kubikmeter eller 24 000 liter oljeblandat vatten brandmännen pumpade upp från bassängen.\n\nMARKNAD. Massor av plastvaror, träkorgar, reproduktioner, mattor, väskor, kamknippen m.m, vrålande högtalare, skvalande musik och förstås Halpa-Heikki. Marknadsbilden i Ekenäs var på onsdagen precis densamma som tidigare år. Pullis kringlor gick som vanligt åt som smör på heta stenar. Från tivolisidan lockade högtalarna med stripteasevagn (nyhet för i år) från Hamburg, dödskörning med bil och motorcykel och andra förnöjelser till hutlösa priser.\n\nMEDICINFABRIK. I dag har det gått 25 år sedan medicinfabriken Rohto grundades. Med sina över 100 anställda är Rohto en av de största arbetsgivarna i Ekenäs.\n\n---\n\n– Konkurrensen inom läkemedelsbranschen är hård. Vi har i dag tretton läkemedelsfabriker i landet, och parallellproduktion är vanlig, säger företagets VD, fil.mag. Hannu Helle.\n\nSKOLA OCH TRÄNING. Kårkulla centralanstalt planerar en skyddad verkstad för Västnyland i Ekenäs. Vad är då en skyddad verkstad?\n\n– I praktiken en skola och träningsanstalt, säger Kårkulla-förbundets fullmäktigeordförande Rudolf Eriksson.\n\n– En arbetsplats som har med utbildning och träning att göra, säger socialkurator Siv Fagerlund i Kårkulla.\n\nSKOLMATEN. Skolmåltiden har blivit bättre med åren. Det tycker Trude Damén, klass VIII i Karis-Billnäs samlyceum i samband med temaveckan Skolbespisning, som inleddes på måndagen främst bland läroverken i landet. Hon konstaterar att eleverna får mer grönsaker nu än förr och att själva sammansättningen av maten är bättre om man utgår från kostcirkeln.\n\nOMVÄLVNING. Esbo har på kort tid vuxit sig till en plats bland landets folkrikaste städer. Enligt professor Per-Erik Aschan i Westend har denna omvälvning tillåtits ske över huvudet på den i Esbo bosatta befolkningen.\n\n– Esbos egen befolkning har haft rätt litet att säga till om.\n\nINGET BESLUT – ÄNNU. Det finns hittills inte något beslut om en järnväg Esbo–Lojo–Salo, har järnvägsstyrelsen meddelat i ett svar på en förfrågan av Västra Nylands regionplansförbund. Preliminärt har dock ståndpunktstaganden gjorts som innebär att banan borde beaktas i planeringen, säger järnvägsstyret.\n\nUTBILDNING. Inom ramen för FN:s utvecklingsprogram har fyra industriledare från utvecklingsländer förkovrat sina kunskaper vid Ovakos anläggningar i Åminnefors i Pojo denna vecka. De fyra representerar metallindustri i Saudi-Arabien, Egypten, Syrien och Indonesien.\n\nKÖRÖVNING. Ingå sångförening har inlett höstens övningar. Ett 20-tal sångare mötte upp första övningskvällen. Kören ska nu öva in ett eget program för en adventskonsert.\n\nPLÖJNING. Nylands svenska lantbrukssällskaps plöjningsmästerskap avgjordes på Norrkulla i Sibbo på lördagen. Mästare i allmänna klassen blev C-J Holmström från Tenala. Håkan Nordström, Ingå, blev juniormästare.",
    "Meningsfulla upplevelser står i fokus på Världsturismdagen": "Tourism in Skåne AB uppmärksammar Världsturismdagen 27 september med ett event för Skånes mest engagerade besöksnäringsföretag på temat meningsfulla upplevelser. Deltagarna kommer att inspireras till att stärka sin position genom att skapa meningsfulla upplevelser för kunder och medarbetare, något som är helt centralt för att lyckas i sitt företagande. I osäkra tider blir det ännu viktigare att ha förmåga att ställa om för att nå lönsamhet i verksamheten, och bygga motståndskraft mot negativa förändringar.\n\nFörutom nätverkande och inspiration kommer dagen att väcka tankar kring, och identifiera, gemensamma utmaningar som vi kan arbeta med att lösa tillsammans.\n\nÅrets internationella tema är Rethinking tourism\n\nMed Skånes strategiska färdplan mot 2030,Tourism matters, arbetar vi tillsammans med Skånes kommuner med övertygelsen att turismen, utöver att bidra med arbetstillfällen och skatteintäkter, kan vara en del av lösningarna på våra samhällsutmaningar.\n\nAtt turismen har stor betydelse i ett samhälle har aldrig varit tydligare. Under pandemin blev det också tydligt att vi behöver tänka i nya banor för att näringen ska utvecklas i takt med omvärlden. Samtidigt som turismen nu återhämtar sig har andra osäkerheter dykt upp omkring oss som aktualiserar behovet av att utvecklas och att tänka på nya sätt för att stå stark och hålla som företag.\n\n- Genom att uppmärksamma världsturismdagen knyter vi an till ett globalt gemensamt upprop för att lyfta fram möjligheterna som turismen ger. Med god insikt från de globala perspektiven är det vår ambition att skapa en långsiktig hållbar utveckling med turismen som en tydlig motor för samhällsutvecklingen lokalt i Skåne. Konsten är att utvecklingen sker i hållbar symbios med det nära och lokala samhället, och så att säga nyttja det som redan finns, säger Carla Aguirre, tf vd på Tourism in Skåne AB\n\nPlatsen för dagen är Sveriges sydligaste udde och Köpmansmagasinet Smygehuk som erbjuder en unik och kreativ miljö att inspireras av.\n\n- Samverkan är vägen fram för oss i besöksnäringen. Genom vår roll som destinationsbolag knyter Visit Trelleborg banden mellan vår lokala näring och de nationella och internationella strukturerna i syfte att både hämta kunskap och inspiration, men framför allt för att stimulera vårt samlade utbud och vår attraktionskraft. När Tourism in Skåne i år väljer att uppmärksamma och markera World Turism Day här i Smygehuk är det ett fint betyg på vår stora gemensamma potential och den resa som vi och den lokala näringen har startat tillsammans, säger Maarja Edman, vd Visit Trelleborg AB\n\nOm UNWTO\n\nUNWTO (eller Världsturismorganisationen) är en FN-organisation som ansvarar för främjandet av ansvarsfull och hållbar utveckling globalt för besöksnäringen. Som den största internationella besöksnäringsorganisationen i världen engagerar sig UNWTO inom flera områden, bland annat utvecklingsinsatser och kunskapsspridning. Genom forskning och insamling av data tar UNWTO fram marknadsinsikter för att medlemmar ska fatta kunskapsbaserade beslut. Arbetet omfattar även att främja ett företagsvänligt klimat, talangutveckling, innovation samt verka för en hållbar och sammanhållen global besöksnäringspolitik.\n\nSyftet med Världsturismdagen är att öka medvetenheten internationellt kring turismens betydelse och dess sociala, kulturella, politiska och ekonomiska värde. Dagen infördes av UNWTO (Världsturismorganisationen) redan 1979 och 27 september var det datum som UNWTOs stadgar antogs 1970. Runtom i världen uppmärksammas och firas dagen på ett flertal platser och den officiella konferensen arrangeras i år på Bali, Indonesien.\n\nTourism in Skåne är som enda region i Sverige Affiliate Member i UNWTO och samarbetar på olika sätt med organisationen inom uppdraget som Skånes regionala DMO (Destination Management Organisation).\n\n\n\n\n\n\n\nFör mer information, kontakta gärna:\n\nCarla Aguirre Muñoz, tf vd på Tourism in Skåne AB,\n\ncarla.aguirre@skane.com, + 46(0)72 566 73 90",
    "Ducati, Pecco Bagnaia: \"Det värsta möjliga, det är ologiskt": "© Tillhandahålls av Sportal.eu\n\nDucati-föraren Bagnaia kommenterade sin 12:e plats i MotoGP-kvalet i Japan. Ducati-föraren Pecco Bagnaia dolde inte sin besvikelse över att han slutade tolfte i kvalet till Japans Grand Prix. Den våta banan var huvudpersonen och påverkade starkt kvalet: \"I år gick det tyvärr inte alls bra i vått väder både i Indonesien och här i Japan, vi hade många svårigheter. Jag känner ingenting på cykeln, det är den värsta tänkbara känslan.\" \"Vi måste arbeta för att förstå vad som händer\", fortsatte Bagnaia till Sky. \"Ett fjärde träningspass hade säkert hjälpt mig mycket, men det måste sägas att det var samma förutsättningar för alla. Som tur är var jag redan i topp tio i slutet av fredagen, annars hade jag slutat sist i kvalet. Jag tog två sekunder från den snabbaste föraren, vilket är något som inte är logiskt. Vi måste förstå varför detta hände, jag har inte tittat på uppgifterna ännu, men enligt min åsikt är vår potential mycket större\". Quartararo ligger dock strax före i startfältet, som nia, och i torrt väder kommer det att bli en annan historia: \"Vår potential är mycket hög, vi kan också sikta på seger eller kämpa för pallen, jag ska försöka.",
    "🔥 AI kan halvera risken för skogsbränder": "Stora skogsbränder drabbar regelbundet stora delar av världen och kostar både människoliv och enorma ekonomiska förluster.\n\nMen nu har forskare tränat en AI att analysera vilka åtgärder som fungerar bäst mot olika skogsbränder i Indonesien.\n\nAI:n kunde förutspå var skogsbränder skulle uppstå i 80–95 procent av fallen och föreslå åtgärder som skulle minska risken med 50–76 procent.\n\nModellen fungerar bara för torvmarker i Indonesien för närvarande, men forskarna menar att metoden fungerar även för andra områden och att det bara handlar om att ge AI:n nya data att träna på.\n\nModellen använder 31 olika variabler för att analysera var bränder kan uppstå. Den kan sedan skapa en karta som visar hur stor sannolikheten är för att en brand ska uppstå inom olika områden.\n\nÅtgärderna som AI:n föreslår kan handla om att återskapa våtmarker eller ändra odlingsmetoder på vissa marker. Nu kan det ha stor påverkan på lokalbefolkningens försörjning. Så forskarna ser AI:n i första hand som ett verktyg för beslutsfattare.\n\n”Vi har försökt kvantifiera hur olika strategier kan fungera. Det handlar mer om att informera beslutsfattare än att komma med direkta lösningar”, säger Matti Kummu, professor vid Aalto-universitetet i Finland och den som lett forskningen, i ett pressmeddelande.\n\nLäs hela studien här.",
    "Harlem Globetrotters drog storpublik: ”Unikt”": "Det fanns uppenbarligen ett uppdämt behov för coola baskettrick, skott från sjukt långa avstånd samt lite gammal hederlig amerikansk charm. Det skvallrade åtminstone den väldigt långa kön om, när Harlem Globetrotters stannade i Partille som enda Sverigestopp på sin Europaturné.\n\nPartille Tidnings reporter var på plats för att prata med några basketnördar. I kön hittar vi bland annat Nikolai del Pezo, 18, och hans vän Matheo Jusnes Dahl, 15. De är båda basketspelare och har åkt från Norge för att se Harlem Globetrotters.\n\nÄr det verkligen värt resan?\n\n– Alla gånger! Det är värt det! Det de gör är speciellt och unikt, säger Nikolai del Pezo och fortsätter:\n\n– Vi spelar basket själva och de är väldigt atletiska men även fast det är show är det riktigt duktiga basketspelare i grunden också.\n\nUppklädda till tänderna\n\nDe flesta som står i kön ser ut som om de ska på vilket evenemang som helst. Visst studsar det någon enstaka basketboll här och där, men annars är allt som vanligt. Plötsligt dyker en välbehövlig triss i färgkick upp i form av Fredrik Johansson, 35, Steffi Daniel, 29 och Olof Westman, 36.\n\nDe ser riktigt förberedda ut, med varsitt basketlinne.\n\n– Det är inte som det ser ut. Vi köpte biljetter för tre år sedan och plötsligt fick vi ett meddelande om att det här var idag, säger Fredrik.\n\n– Bra fredagsaktivitet tänkte vi och åkte givetvis hit även fast vi glömt av det, säger Steffi.\n\nNi har svidat om på kort varsel alltså?\n\n– Det var Olofs idé. Man måste ju se lite proffsig ut, säger Fredrik.\n\n– Jag är faktiskt lite förvånad att fler inte ”klätt upp” sig, säger Olof.\n\nSvårflörtat i början\n\nSteffi spelar själv basket och har ett spännande linne från det baskettokiga landet Indonesien, där VM hålls nästa gång.\n\nNär kön väl släpps på går går det raskt. Det rör sig inte om några längre väntetider. Väl inne sitter publiken spänt och väntar. Först kommer motståndarlaget Washington Generals ut och lockar jubel under sin uppvärmning. Snart handlar dock allt om Harlem Globetrotters och även fast man märker att amerikanerna tycker att den svenska publiken är lite mer svårflörtat än vad de är vana vid så mjuknar snart åskådarna.\n\nHäftiga idrottsprestationer bryter nämligen alla kulturella barriärer. Det är sen gammalt.\n\nLÄS OCKSÅ: Fest för Legoälskare på Partille arena\n\nLÄS OCKSÅ: Då är det premiär för John Scott’s stand up-satsning\n\nLÄS OCKSÅ: Partille Tidning jubilerar – tjoff så var tablettaskarna slut\n\nSå här prenumererar du och hämtar apparna: Klicka HÄR för att komma till prenumerationserbjudandet. Då får du inloggningsuppgifter som du kan använda för att logga in med i e-tidningsappen och nyhetsappen. De nedladdningsbara apparna hittar du om du söker på ”Partille Tidning” i AppStore eller Google Play.",
    "Nu kan utvecklare använda egna betalningslösningar i Play Store": "Google har börjat låta utvecklare implementera egna betalningslösningar i Play Store. Testet omfattar EEA där Sverige ingår, samt Australien, Japan, Indien och Indonesien.\n\nFör att delta i testet behöver utvecklaren ha ett registrerat företag. Testet gäller därtill endast appar – inte spel. Utvecklarna måste följa säkerhetsföreskrifter (PCI-DSS) och tillhandahålla support till de som väljer den alternativa betalningsmetoden.\n\nDet rör sig om just ett alternativt sätt att betala, då utvecklarna även måste erbjuda betalning via Google Play. Utvecklare behöver fortfarande betala en serviceavgift till Google när den egna betalningsmetoden används, även om den sänks ett snäpp. Google skriver att avgiften ”reduceras med 4 %” (men siffran verkar avse procentenheter och inte procent).\n\nMer information finns på Googles supportsida.",
    "ALFA LAVAL: KÖPER SCANJET MED 300 MLN KR I OMSÄTTNING": "STOCKHOLM (Nyhetsbyrån Direkt) Alfa Laval köpte på onsdagen Scanjet, som är en global leverantör av tankrengöringsutrustning och lösningar för marin, offshore och industriell tillämpning.\n\nDet framgår av ett pressmeddelande.\n\nScanjet har cirka 150 anställda med fabriker i Sverige, Polen och Indonesien och en omsättning på cirka 300 miljoner kronor.\n\n\"Förvärvet kommer att förstärka Alfa Lavals breda tankerbjudande och skapa en mer omfattande produktportfölj för lastfartyg\", skriver Alfa Laval.",
    "FAO:s livsmedelsprisindex sjönk i augusti": "FAO:s livsmedelsprisindex sjönk i augusti\n\nFör femte månaden i rad sjönk FAO:s prisindex för livsmedel i augusti, men indexet ligger fortfarande högre än förra året.\n\nFAO:s livsmedelsprisindex sjönk med 2,7 punkter, motsvarande 1,9 procent, i augusti jämfört med månaden innan. Det gav ett prisindex på i genomsnitt 138,0 punkter i augusti. Trots att det är femte månaden i rad som prisindexet sjunker ligger det fortfarande 10,1 punkter, motsvarande 7,9 procent, högre än i augusti förra året.\n\nFall för vete\n\nFAO:s prisindex för spannmål låg på 145,2 punkter i augusti, vilket var en sänkning med 1,4 procent från i juli. Dock ligger prisindexet 11,4 procent högre än samma månad förra året. Bland annat så föll de internationella vetepriserna med 5,1 procent. Detta beror enligt FAO på förbättrade produktionsutsikter i framför allt Kanada, USA och Ryssland samt högre säsongsbetonad tillgänglighet då skörden på norra halvklotet fortgår. Även att exporten från Ukraina är återupptagen bidrog. Även prisindex för korn sjönk med 3,8 procent.\n\nPrisindexet för majs förbättrades däremot något, och steg med 1,5 procent i augusti, vilket till stor del kan förklaras av sämre produktionsutsikter på grund av varma och torra förhållanden i USA och Europa. Att exporten från Ukraina är i gång dämpade dock ökningen något.\n\nNeråt för vegetabilisk olja\n\nFAO:s prisindex för vegetabilisk olja sjönk med 3,3 procent i augusti, efter att i juli minskat med hela 19,2 procent. Priserna pressades av lägre världspriser på palm-, solros- och rapsolja. Palmoljepriset sjönk bland annat till följd av ökad exporttillgänglighet från Indonesien. Priset på solrosolja pressades av minskad global efterfrågan tillsammans med det gradvisa återupptagandet av Ukrainas export. Utsikterna om goda lager höll även nere priset på rapsolja. Däremot återhämtade sig priset på soja något, huvudsakligen på grund av oro över ogynnsamma väderförhållanden för produktionen i USA.\n\nMejeri och kött\n\nFAO:s mejeriprisindex låg på 143,5 punkter i augusti, vilket är två procent lägre än i juli. Enligt FAO sjönk de internationella prisnoteringarna för smör och mjölkpulver i augusti på grund av minskad efterfrågan. I kontrast till detta steg världspriserna för ost för tionde månaden i rad.\n\nNär det kommer till kött sjönk FAO:s livsmedelsprisindex med 1,5 procent i augusti. Det är den andra nedgången efter ett rekordhögt prisindex i juni månad. Årets prisindex i augusti ligger dock fortfarande 8,2 procent högre än i augusti förra året.\n\nBland annat föll de internationella noteringarna för kyckling, lett av minskad import från ledande importörer och något förhöjd global exporttillgänglighet. Samtidigt sjönk även priserna på nötkött i världen, på grund av svag inhemsk efterfrågan i några av de ledande exportländerna vilket ökade exportförsörjningen och det australiensiska utbudet. För griskött steg i stället noteringarna till följd av det låga utbudet av slaktfärdiga grisar. Fårköttet återhämtade sig måttligt, mestadels på grund av ökad importefterfrågan från några länder i Europa vilket kompenserade lägre inköp till Kina.\n\n\n\nIsabella Odmark\n\nTel: 019-16 61 49\n\nE-post: isabella@ja.se\n\nArtikeln publicerades fredag den 02 september 2022",
    "Landslagsmeriterad anfallare till Ariana FC": "Ariana FC har gjort klart med landslagsmeriterade anfallaren Jabar Sharza inför höstens slutspurt. Jabar Sharza kommer senast från en sejour som utlandsproffs i Indonesien. Efter avslutat kontrakt återvände han hem till Danmark. Tidigare har han meriter från spel i finska högstaligan och har även blivit kallad till det afghanska landslaget.\n\n– Jag valde spel för Ariana eftersom jag hört så mycket gott om klubben. Jag känner även en del spelare sen tidigare och har sett några av Arianas matcher. Projektet är mycket intressant och seriöst. Klubben har höga ambitioner att nå svenska elitfotbollen och jag ser fram emot att bidra till resan, säger Jabar Sharza till klubbens hemsida.\n\n– Jabar blir den sista perfekta pusselbiten för oss nu i slutspurten av serien. Här pratar vi om en teknisk fin spelare med bra spelförståelse och farlig runtom och i straffområdet säger sportchef Omid Hushmand.\n\nFoto: AFC",
    "Förändringar i portföljen": "USA och Kina kom överens om ett avtal där amerikanska börsmyndigheten tillåts genomföra inspektioner av kinesiska bolag noterade på Nasdaq. Detta var något oväntat men icke desto mindre positivt. Återstår att se om det förverkligas.\n\nBara en vecka senare skärpte USA tonen genom att införa nya restriktioner av export av avancerade halvledare till Kina, med motiveringen att de kan användas i militära applikationer. Kinas ekonomi befinner sig i en utförsbacke. Regeringen lanserade ett stödpaket där man tillför ny likviditet till bankerna i syfte att stötta utvecklingen i fastighetssektorn. I oktober hålls Kinas tjugonde partikongress där Xi Jinping ska återväljas. Fram tills dess håller man i sin policy om nolltolerans mot Covid. Nyligen stängde man ned Chongqing och Chengdu med trettio miljoner invånare. De kortsiktiga effekterna på konsumtionen är tydliga.\n\nUnder månaden genomfördes en del förändringar i portföljen. Exponeringen mot Kinas tech/internetsektor minskades. Innehaven i Tencent och Alibaba reducerades medan Baidu såldes helt. En svagare utveckling för ekonomin innebär att bolagens annonsintäkter faller. Åtgärderna för att motverka monopolsituationer innebär att Tencent kommer att sälja av delar av sin investeringsportfölj. Sedan tidigare har man sålt aktier i JD.com, nu kommer även innehavet i Meituan Dianping att säljas.\n\nEfter en resa till Indonesien med möten med tjugo företag, kom jag tillbaka med en positiv bild av läget där. Ekonomin växer med över 5 procent och de flesta bolagen ser en positiv utveckling för verksamheten. Det finns dessutom ett antal långsiktiga strukturella drivkrafter för tillväxten. Speciellt bankerna visar god tillväxt i sin utlåning med stigande marginaler och kreditförluster under kontroll. Fonden ökade investeringarna i indonesiska banker genom köp av Bank Rakyat och Bank Mandiri. Även innehavet i Telkom Indonesia ökades. Nytt innehav i Singapore är DBS Group, även detta är en mycket välskött bank.\n\nI Hong Kong har fonden investerat i CK Hutchison, ett diversifierat konglomerat med verksamhet både i Kina och i Europa, inom detaljhandel, telekommunikation, hamnoperation, infrastruktur och energi. Låg värdering och hög direktavkastning innebär att bolaget är defensivt.",
    "Ytterligare en aframax till Lundqvist": "I morse klockan 3.10 svensk tid tid överlät varvet Sumitomo i Yokosuka, Japan, aframaxtankern Newbury till Lundquist Shipping Company inom åländska Lundqvist Rederierna.\n\nNybygget Newbury är det nionde tankfartyget som japanska Sumitomo har levererat till Lundqvistgruppen sedan 2014. Newbury är systerfartyg till Alfa Finlandia och den tidigare i år levererade Thornbury.\n\nInternationell besättning\n\nNewbury är på cirka 112.000 dwt och seglar under Bahamas-flagg. Lundqvist Rederierna informerar att fartyget bemannas av en besättning där befälhavaren är från Indien, resten av befälet från Kroatien och den övriga besättningen från Indonesien. Samtliga har gjort en lång karriär i de i rederigruppen ingående Ångfartygs Aktiebolaget Alfa och Rederiaktiebolaget Hildegaard.\n\nNewbury.\n\n”Närmast obelånad”\n\nLundqvistgruppens flotta omfattar nu tio aframaxtankfartyg. Rederiet uppger att flottan kan beskrivas som ”väldigt modern och dessutom som i det närmaste obelånad”.\n\n– I dagens osäkra globala situation ger dessa fakta en god grund för fortsatt framgång i den tuffa konkurens som råder inom tanksjöfarten, skriver Lundqvist Rederiernas vd Ben Lundqvist i ett pressmeddelande.\n\nVid övertagandet i Yokosuka representerades bolaget av koncernens tekniska chef Marcus Lindfors samt fartygets befälhavare Ajay Chauhan. Newbury beräknas idag, onsdag, avgå i ballast från Yokosuka till Singapore, dit hon beräknas anlända omkring den 12 september på sin resa mot Europa.",
    "Nya gisslanprogrammet Agenda kan anpassas efter behov": "Säkerhetsforskare på Trend Micro varnar för ett nytt gisslanprogram som har fått namnet Agenda.\n\nAgenda är skrivet i programmeringsspråket Go (Golang) och den främsta måltavlan är företag och organisationer som har med sjukvård och utbildning att göra.\n\nDet som utmärker Agenda är att det är enkelt att anpassa programmet efter behov. Till exempel kan hackarna välja vilka processer eller tjänster som ska stängas av innan krypteringen sker. Dessutom är det lätt att ändra den begärda lösensumman.\n\nHittills har Agenda använts i Thailand, Indonesien, Saudiarabien och Sydafrika, men det tros bara vara en tidsfråga innan programmet sprids till fler länder.",
    "På jakt efter plast i haven": "Var 60:e sekund kommer motsvarande en lastbilslast plast ut i de globala haven, enligt uppgifter från ESA. Men var exakt skräpet hamnar är det inte någon som riktigt vet.\n\nNu pågår en rad rymdprojekt för att identifiera var plast finns och hur det rör sig i planetens oceaner. Målet är att hjälpa länder att minska sitt plastavfall och hitta lösningar på problemet. Det finns fördelar med att spåra plastavfall från rymden, bland annat är det omöjligt att se stora delar av havet på en gång här nere vid ytan. Satelliter med mycket högupplösta kameror och breda synfält gör att förmågan att övervaka plastavfall förbättras avsevärt.\n\nEtt exempel på sådana rymdprojekt är det ESA-ledda MARLISAT-projektet. Det går ut på att spåra plast och annat skräp i havet med hjälp av satelliter för att hjälpa länder och företag i arbetet med att städa upp hav och kust. Projektet innebär att spårningsbara träbojar fästs på plastavfall och placeras ut i vattnet utanför Indonesien, vars öar har några av de mest komplexa och oförutsägbara strömmarna på jorden. I kombination med jordobservationsbilder kan spårningsbojarna identifiera plastsopornas rörelse i havet, olika plastkällor och områden där marin plast samlas.\n\nGlobal Plastic Watch (GPW) är en digital plattform, som kartlägger världens plastföroreningar i nära realtid med hjälp av en kombination av satellitbilder och artificiell intelligens.\n\nDen artificiell intelligensen tränas för att analysera satellitbilder av jorden och har bidragit till att det har skapats världskarta, en slags Google Maps, för plastavfall. Hittills har flera tusen platser med plastskräp, varav många olagliga, identifierats i 24 länder. Mycket av den plast som hamnar i våra hav kommer från land, och med hjälp av den nya tjänsten går det att få en överblick över sådana plastkällor innan de hamnar i hav och floder.\n\nBakom den digitala plattformen står stiftelsen Minderoo Foundation, som arbetar med regeringar runt om i världen för att se hur identifieringen av plastavfall ska kunna bidra till att hitta lösningar på plastkrisen. Den indonesiska regeringen har redan använt sig av GPW för att spåra olagliga avfallsplatser.\n\nPlastsoporna som flyter i haven utgör en av den nutida världens största miljöutmaningar. En del av plasten mals till små pärlor som kallas mikroplaster och hamnar i näringskedjan med människan i toppen.\n\nProblemet är stort, då plast utgör en stor del av människans avfall. Det visar bland annat en undersökning från organisationen Planet Patrol, som låter volontärer registrera skräp som de hittar runt om i Storbritannien.\n\nAv de 43 187 skräpföremål som registrerades 2021 var plast det vanligaste materialet och stod för 63,1 procent av alla registrerade artiklar, följt av metall (14,3 procent) och kompositmaterial (11,6 procent). Vid 38,8 procent av det totala antalet föremål kunde ett varumärke identifieras.\n\nFörhoppningen är att regeringar länder över med hjälp av rymddata kan komma ett steg närmare en lösning på problemet, men för att ta itu med det krävs en världsomspännande insats. Att lära sig mer om hur våra vattendrag och hav påverkas av mänsklig aktivitet är ett viktigt mål som nu blir enklare att nå tack vare rymdbaserade spårnings- och datainsamlingssystem.",
    "Antalet nya fall av apkoppor minskar i Europa": "Enligt en rapport från Världshälsoorganisationen, WHO, minskade antalet nya inrapporterade fall av apkoppor globalt med 21 procent förra veckan jämfört med veckan innan. Denna minskning kan vara ett tidigt tecken på ett sjunkande antal fall i Europa, skriver organisationen.\n\nÄven den europeiska smittskyddsmyndigheten ECDC:s senaste veckorapport tyder på att antalet nya fall per vecka nu är något lägre än vid toppen i juli. Från och med starten av det aktuella utbrottet fram till den 29 augusti har EU/EES-länderna rapporterat totalt 18 072 fall.\n\nI Sverige hade fram till den 25 augusti totalt 154 fall av apkoppor rapporterats. Folkhälsomyndigheten bedömer att spridningen i Sverige fortsätter. Ökningen av antalet nya rapporterade fall har de senaste veckorna dock stannat av även här.\n\nAntalet fall av apkoppor ökar i USA\n\nSamtidigt som det ser ut som utbrottet skulle kunna vara på väg bromsa in i Europa rapporterar andra länder i världen en ökning av antalet fall. Enligt WHO ses den största ökningen i USA. Två länder, Iran och Indonesien, rapporterade också nyligen sina alla första fall av apkoppor.\n\nBåde ECDC och WHO konstaterar att det nuvarande utbrottet av apkoppor fortsätter att vara dominerande bland män som har sex med män. Det vanligaste överföringssättet av sjukdomen är också fortsatt genom sexuella kontakter.\n\nÄndrad vaccinrekommendation\n\nNyligen kom den europeiska läkemedelsmyndigheten EMA med en ny rekommendation gällande vaccinering mot apkoppor. Till skillnad från tidigare, då endast personer som varit utsatta för smitta rekommenderades vaccination, kan numera även de som har hög risk att bli smittade vaccineras i förebyggande syfte.\n\nStrax efter EMA:s beslut ändrade även Folkhälsomyndigheten sin rekommendation, vilket Läkemedelsvärlden har rapporterat om.",
    "Så får du ungarna att äta": "",
    "Familjen reser jorden runt – innan barnen blir blinda": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "En pionjär inom dramapedagogik går i pension": "FOLK. Professor Margret Lepp, som varit drivande i utvecklingen av dramapedagogik inom utbildning, har nu tackats av vid Institutionen för vårdvetenskap och hälsa. Ett två timmar långt symposium med inbjudna talare följdes av traditionellt tårtkalas.\n\n[Scrolla ned för att se fler bilder från avtackningen.]\n\nDet stod klart under symposiet att Margret Lepp, förutom att hon är mycket uppskattad kollega och vän, dessutom gjort ihärdiga och stora bidrag inom sitt ämne vårdpedagogik, där hon betraktas som en föregångare i Sverige. Flera av talarna framförde också att hon faktiskt även gjort viktiga bidrag till kunskapsbildningen inom ämnet vårdvetenskap. Margret Lepp beskrevs konsekvent som en klarsynt och lösningsorienterad mentor och förebild, som dessutom varit oerhört produktiv i sitt vetenskapliga och pedagogiska arbete. Över hundra vetenskapliga publikationer har det blivit, varav ett stort antal böcker. Med stort engagemang har hon samtidigt haft ett omfattande undervisningsuppdrag, där kollegor bland annat noterat det stora antal examinationer hon genomfört.\n\nVärlden som arbetsplats\n\nHon har inspirerat många att utöka sina internationella nätverk och samarbeten, bland annat genom sitt mångåriga ordförandeskap för den svenska sektionen av den internationella organisationen för sjuksköterskor Sigma Theta Tau International (STTI).\n\n– Det var min dröm att få ha hela världen som min arbetsplats, och så har det också blivit, sade Margret Lepp under sitt framförande.\n\nMargret Lepp har under 15 års tid varit verksam vid Institutionen för vårdvetenskap och hälsa, och har haft sin professur i vårdvetenskap med inriktning mot vårdpedagogik.\n\nNu fortsätter hon som professor emerita vid Institutionen, och med sina internationella anknytningar; dels som adjungerad professor vid Griffith’s School of Nursing and Midwifery, Griffith University, Queensland, Australien, och dels som gästprofessor vid Faculty of Medicine, Public Health, and Nursing, Universitas Gadjah Mada, Yogyakarta, Indonesien.\n\nHon fortsätter också sitt engagemang i den europeiska organisationen European Network of Nursing Academies (ENNA), som hon var med och grundade. ENNA arbetar för att stärka sjuksköterskeutbildning och förutsättningar för fortbildning och spridning av kunskap om aktuell vårdpedagogisk och vårdvetenskaplig forskning.\n\nUnder symposiet gav Margret själv en presentation över hennes resa, från sjuksköterskeexamen i Borås 1978, via vidareutbildning i psykiatrisk omvårdnad och vårdlärarexamen, till att bli auktoriserad dramapedagog 1994. 1998 blev hon filosofie doktor i Lund, med en avhandling inom pedagogik om lärande med dramapedagogik inom vård och utbildning.\n\nPrisad för insatser inom utbildning\n\nDramapedagogik ger möjlighet för en grupp medarbetare eller studenter att reflektera över, vrida och vända på etiska problem, dilemman eller konflikter. De får möjlighet att leva sig in i hur en annan person upplever en situation, vilket ger djupa empatiska insikter. Grunden i dramapedagogiken är med andra ord att öva, pröva och reflektera. Det är ett mycket uppskattat inslag bland Sahlgrenska akademins sjuksköterskestudenter, både på grund- och avancerad nivå.\n\n2018 tilldelades Margret Lepp Sahlgrenska akademins pedagogiska pris, tillsammans med sina kollegor Linda Berg, Stina Larsson och Helena Wigert. År 2021 tilldelades hon Läromedelsförfattarnas pris 2021. Tidigare i år fick Margret Lepp också titeln excellent lärare.\n\nViktigt ämne för institutionen\n\nFör Margret Lepp var det en självklarhet att ämnet vårdpedagogik måste finnas representerat inom Institutionen för vårdvetenskap och hälsa, både för att fortsätta kvalitetsarbetet inom grund- och specialistutbildningen av sjuksköterskor och för att utveckla verktyg och andra förutsättningar för fortbildning för redan yrkesverksam vårdpersonal.\n\n– Du fick oss att förstå att det är viktigt att vi har fortsatt forskning inom vårdpedagogik, konstaterade sektionschefen Monica Pettersson i det avtackningstal hon höll när alla gäster hunnit ta för sig av tårta i fikarummet.\n\n– Drama är ett väldigt viktigt inslag i vår pedagogik, som också är mycket omtyckt av våra studenter. Vi vill absolut fortsätta erbjuda dramapedagogik som en del av utbildningarna, sade Monica Pettersson.\n\nAV: ELIN LINDSTRÖM",
    "Finlands basketherrar klara för VM 2023": "Finlands herrlandslag är klart för basket-VM 2023. Det blev klart efter att Finland vunnit över Estland och Sverige sent på söndag kväll skrällt borta mot Israel. Finland, som vunnit sju raka matcher i kvalet, är det första europeiska laget att säkra en plats i VM i Indonesien, Filippinerna och Japan.\n\nDen fina finländska basketkvällen började med en bortaseger mot Estland med siffrorna 76–68 (47–36).\n\nEtt finländskt landslag med självförtroendet på topp kopplade genast greppet om matchen i Tallinn. Poängkungen Sasu Salin (20 poäng) var spelsugen som vanlig och tog för sig i anfallsspelet i vanlig stil. Bland annat bjöd Salin på en tio sekunders sekvens värd sex poäng då han och Mikael Jantunen pinade den estniska defensiven.\n\nSalin sänkte också ett par tunga trepoängare som hjälpte Finland gå upp i en tvåsiffrig pausledning.\n\nDet försprånget visade sig vara viktigt då Finland tappade sitt flyt totalt i den tredje quartern. Dåliga avslut, förfärliga felpassningar och slappt försvarsspel bjöd Estland tillbaka in i matchen.\n\nFinland spelade i över sju minuter utan gjorda poäng och hann tappa sin ledning innan man kom in i spelrytmen igen.\n\nMatchen stod 57–57 tidigt i den sista quartern men Finland var det skarpare laget under de nio sista minuterna. Salins femte trepoängare för kvällen knäckte ett jagande Estland i slutminuterna och Finland fick lämna planen med en åtta poängs seger i bagaget.\n\nUtöver Salin var Lauri Markkanen med sina 18 poäng och Alexander Madsen med 11 poäng och 12 returer de effektivaste spelarna i blåvitt.\n\nSegern betydde att Finland var ytterst nära ett historiskt VM-avancemang. På resan hem från Tallinn kom sedan beskedet som beseglade VM-platsen. Sverige skrällde borta mot Israel med siffrorna 95–83 (52–38) och gav Finland den avgörande knuffen mot VM 2023.\n\nFinland har spelat ett VM tidigare: 2014, tack vare ett wild card. Kvalavancemanget är det första genom tiderna.\n\nFyra matcher återstår av VM-kvalet som för Finlands del fortsätter i november då Finland möter Tyskland i en gruppfinal på bortaplan för att sedan ta sig an Estland på hemmaplan.\n\nNäst för de VM-klara basketherrarna blir EM som för Finlands del börjar med premiären på fredag mot bekanta kvalmotståndaren Israel.",
    "Alphahelix-bolaget Cybergene ingår två nya distributionsavtal": "Life science-bolaget Alphahelix dotterbolag Cybergene har ingått två nya distributionsavtal i Indonesien och Litauen, enligt ett pressmeddelande.\n\nDet indonesiska avtalet är med PT Luhur Wiratama och avser distribution av Cybergenes CE-IVD godkända produkter i landet.\n\nAvtalet i Litauen är ingått med Biovita, ett bolag som tillhandahåller produkter inom klinisk diagnostik, samt forskning och utveckling, IT och process automation.\n\nDå Biovita fokuserar på Baltikum och östra Europa ser bolagen möjligheter att expandera samarbetet dit, skriver Alphahelix i pressmeddelandet.\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Tung premiärförlust för IFK Umeå – men potentialen finns: ”Siffrorna är lite missvisande”": "",
    "Indiska Oyo återupplivar planer på notering – BN": "Indiska hotellbokningsplattformen Oyo, uppbackade av bland annat japanska techinvesteraren Softbank, har återigen börjat titta på en börsnotering. Det uppger källor till Bloomberg News.\n\nBolaget siktar på en listning i början av 2023, förutsatt att den indiska börsen håller sig uppe och de ekonomiska förhållandena förbättras, sade källor.\n\nOyo lämnade in en preliminär ansökan om notering 2021 men fick skrota planerna efter att den fördröjda pandemin skadat tillväxten och lett till massiva uppsägningar. Bolaget står nu finansiellt stabilt efter att kostnaderna kapats och skulderna ytterligare reducerats från att resandet återvänt.\n\nOyo, som formellt heter Oravel Stays, är fokuserade mot fyra marknader; Indien, Malaysia, Indonesien och Europa.\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Kattkonferens ska hjälpa hotade tigrar": "Snart hålls vad som skulle kunna bli världens största kattkonferens.\n\nDet digitala mötet arrangeras av världsnaturfonden WWF till förmån för den hotade tigern.",
    "Torsdag – detta händer idag": "BÖRS\n\nStämmor\n\n16:00 Sectra, 18:00 Time People Group\n\n\n\nInvesterarmöte\n\nBörs investerarmöte Pareto Hälsovårdskonferens 7-8 september\n\n\n\nHandlas exklusive utdelning\n\nAfrica Oil (utd 0,025 USD), K2A för preferensaktien (utd 5,00 kr)\n\n\n\nMAKRO\n\nIndonesien konsumentförtroende\n\n01:01 Storbritannien husprisindex från RICS\n\n01:50 Japan BNP kvartal reviderad\n\n01:50 Japan bytesbalans\n\n03:30 Australien handelsbalans\n\n06:00 Sverige husprisindex Mäklarstatistik bostadspriser\n\n07:45 Schweiz arbetslöshet\n\n08:00 Danmark handelsbalans\n\n08:00 Litauen KPI\n\n08:00 Norge BNP månad\n\n09:00 Malaysia räntebesked\n\n09:00 Ungern KPI\n\n12:00 Irland KPI\n\n12:00 Irland industriproduktion\n\n12:00 Lettland KPI\n\n13:00 Mexiko KPI\n\n13:00 Sydafrika industriproduktion\n\n14:15 ECB räntebesked\n\n14:30 USA antalet nya arbetslösa, veckostatistik\n\n14:45 ECB presskonferens\n\n15:10 Federal Reserve tal av Powell\n\n16:30 USA EIA veckovis naturgaslager\n\n17:00 USA DOE veckovis oljelager",
    "Goldman Sachs ser positiva signaler i asiatiska aktier": "Asiatiska aktier kommer snart börja prestera och ta sig ur en decennielång period av underprestation mot utvecklade marknader. Det tror Goldman Sachs, som spår en vinsttillväxt på 10 procent under de kommande fem åren i regionen, skriver Bloomberg News.\n\nExklusive för Japan uppges Goldman Sachs ha en konstruktiv syn på regionen. Enligt investmentbanken är högre styrräntor bland annat positivt för regionens banksektor.\n\nDock har banken en björnaktig syn på Kina, och förväntar sig nästan ingen vinsttillväxt för bolagen, jämfört med konsensus som räknar med 7-8 procent.\n\nDe länder man förväntar sig högst tillväxt i är Indien och ASEAN-länderna, vilket utgörs av länder i sydöstra Asien som Brunei, Kambodja, Indonesien, Laos, Malaysia, Myanmar, Filipinerna, Singapore, Thailand och Vietnam.",
    "Indien kommer vara värd för G20-möte i september 2023": "Indien kommer att vara värd för det årliga G20-mötet i september nästa år. Det meddelade landets regering, skriver Nikkei Asia.\n\nIndien kommer att fungera som ordförandeland för gruppen under ett års tid, med start den 1 december. Åsikterna bland G20-länderna är delade och bland annat har varken Indien eller Kina uttryckligen fördömt Ryssland för deras invasion av Ukraina.\n\nBåde Rysslands president Vladimir Putin och den ukrainske motsvarigheten Volodymyr Zelenskyj har bjudits in till det kommande G20-mötet i Indonesien i november.\n\nFilip Lindkvist\n\nNyhetsbyrån Finwire",
    "Pharmiva genomför nyemission för global lansering": "Nyemission understödjer Pharmivas globala satsning\n\n16 september, 2022\n\nPharmiva utvecklar och kommersialiserar produkter för vaginal hälsa. Den vaginala moussen Vernivia hjälper mot bakteriell vaginos och säljs i dag hos majoriteten av de svenska apotekskedjorna. Bolaget som nu genomför en emission siktar mot en global marknad och planerar att bredda produktportföljen.\n\nBakteriell vaginos är en vanligt förekommande infektion som drabbar en av tre kvinnor i åldern 14 – 49 år. Sjukdomen orsakas av en obalans i underlivets bakterieflora som kan uppstå vid till exempel menstruation och oskyddat samlag. En del kvinnor slipper symptom, men det är vanligt med illaluktande flytningar och sveda. Sjukdomen är återkommande för många kvinnor. Obehandlad bakteriell vaginos kan bland annat medföra ökad risk för sexuellt överförbara sjukdomar och ökad risk för infektioner efter kirurgiska ingrepp i underlivet som exempelvis insättning av spiral eller skrapning. Bakteriell vaginos behandlas i dag ofta med antibiotikakurer som ges vaginalt. Värdet på den globala behandlingsmarknaden uppskattas att år 2027 uppgå till 1,7 miljarder USD.\n\nHögt värderad global marknad\n\nDet svenska femtech-bolaget Pharmiva arbetar för bättre vaginal hälsa hos kvinnor. Sedan notering på Nasdaq First Growth Market i mars 2021 har Pharmiva lanserat Vernivia. Bolagets första produkt är en antibiotikafri och CE-certifierad vaginal mousse som läker ut infektionen och ger symtomlindring, utan antibiotikans biverkningar. Moussen återställer även den normala bakteriefloran i vaginan. Vernivia är en egenvårdsbehandling och finns att köpa receptfritt hos flera av Sveriges stora apotekskedjor.\n\nPharmivas lansering i Sverige har gått bra, men bolaget bedömer att den stora intäktspotentialen finns på den globala marknaden. Bolaget har nu siktet inställt på en internationell expansion i Europa och USA i ett första led.\n\nI dagsläget förs dialoger med flera potentiella samarbetspartners inför lansering av Vernivia på nya marknader. Målsättningen är nu att teckna ett första distributionsavtal för valda marknader i Europa innan årets slut. Utanför Europa bedömer bolaget att en lansering görs bäst genom att teckna licensavtal. Det innebär att partnern får ansvar för registreringsprocess och lansering.\n\nNya indikationer utforskas\n\nPharmiva planerar att utveckla Vernivia för regelbunden användning som kan förbygga bakteriell vaginos. Bolaget bedömer att det finns en stor efterfrågan av förebyggande vård mot bakteriell vaginos som kan minska risken för infektion under perioder eller situationer då kvinnor vet att det är mer mottagliga. Vidare prioriterar Pharmiva att bredda användningen av Vernivia till förbyggande mot den sexuellt överförbara sjukdomen gonorré.\n\nPharmivas patenterade drug delivery platform Venerol ligger till grund för Vernivia och är en mousseformulering med stor potential att stabilisera och distribuera aktiva substanser som tidigare inte har fungerat eller brutits ner vid lokal administration på huden eller i kroppskaviteter. Pharmiva har nu pågående samarbetsprojekt med andra läkemedelsföretag för utveckling av nya produkter och läkemedel som kan baseras på Venerol-plattformen.\n\nPatentfamiljen Venerol som ligger till grund för Vernivia har patent godkänt i USA, Japan, Kina, Ryssland, Sydafrika, Australien och Indien. Det finns även pågående ansökningar om patent i Kanada, Brasilien, Indonesien, Korea och Hongkong. Europeiska patentverket har gett positiva förhandsbesked och väntas ge ett patentgodkännande innan årsskiftet.\n\nEffekt och säkerhet validerad i kliniska studier\n\nUnder 2018 publicerades en klinisk proof of concept-studie av Vernivia där 30 kvinnor som diagnosticerats med bakteriell vaginos deltog. Studien konstaterade utläkning redan dagen efter att en singeldos administrerats. I gruppen som fick tre doser intervallbehandling över en vecka studerade man effekten efter dag sju och 83 procent visade sig vara fortsatt utläkta.\n\nI 2021 genomfördes även en användarstudie som inkluderade 76 patienter med symtomatisk bakteriell vaginos. Patienterna rapporterade en statistiskt säkerställd förbättring av både besvärande lukt och mängden flytningar redan på morgonen efter den första dosen, effekten förstärktes därefter under behandlingen.\n\nFör att få ytterligare kunskap om effekten av Vernivia genomförs nu den kliniska studien PIVA 01, en studie som påbörjades i Skottland med som på grund av pandemin flyttats till Sverige. Studien planeras att avslutas under 2022.\n\nSyftet med studien som innefattar bland annat Danderyds sjukhus och Norrlands universitetssjukhus, där totalt 96 patienter ska ingå, är att ytterligare förstärka den kliniska evidensen av Vernivia.\n\nEmission för fortsatt kommersialisering\n\nFör att fortsätta arbetet med affärsutveckling och internationell expansion genomför Pharmiva nu en nyemission som ska tillföra bolaget cirka 16,5 Mkr före emissionskostnader. Emissionen är uppdelad i en företrädesemission på 9,9 Mkr och en riktad emission om 6,6 Mkr. Bolaget har mottagit förhandsteckningar på halva det totala emissionsbeloppet samt garantier på resterande summa från befintliga aktieägare och utvalda professionella investerare med långsiktigt intresse i Pharmiva.\n\nERBJUDANDET I SAMMANDRAG\n\nVillkor: Kapitalanskaffningen är uppdelad i en företrädesemission om 9,9 Mkr och en riktad emission om 6,6 Mkr. I företrädesemissionen berättigar varje aktie till en teckningsrätt och tre teckningsrätter berättigar sedan till teckning av två nya aktier. Teckningskursen är satt till 1,80 kr per aktie i både företrädesemissionen och den riktade emissionen.\n\nEmissionsvolym: Totalt cirka 16,5 Mkr före emissionskostnader.\n\nTeckningsperiod: 12 september 2022 – 26 september 2022.\n\nUtspädning: Cirka 40 procent genom företrädesemissionen och sedan ytterligare 21 procent i och med den riktade emissionen.\n\nPrenumerera på BioStocks nyhetsbrev\n\n”*” anger obligatoriska fält Email * Val * Veckobrev Nyhetssvepet International Newsletter * Obligatoriska fält Email Detta fält används för valideringsändamål och ska lämnas oförändrat. Δ\n\nArtikelns innehåll är sponsrat av det aktuella bolaget som förekommer i texten. BioStock tillhandahåller inte investeringsrådgivning, förmedlar inga investeringsorder och tar inget ansvar för agerande och/eller eventuell förlust eller skada av något slag som grundar sig på användandet av innehåll som publicerats på BioStock.se. Varje investeringsbeslut fattas istället självständigt av den enskilde investeraren.",
    "Torsdag: Det här händer idag": "BÖRS\n\nRapporter\n\nOspecificerad tid: Goobit Group, My Beat\n\n\n\nUtländska rapporter\n\nFöre börsöppning: Renishaw\n\n\n\nEfter börsstängning: Adobe Systems\n\n\n\nStämmor\n\nSolidx, 09:00 Nanologica (extra)\n\n\n\nCorporate Actions\n\nRMD premiärdag som noterat bolag på Spotlight\n\n\n\nÖvriga händelser\n\n08:00 H&M försäljningsrapport\n\n\n\nMAKRO\n\n01:50 Japan handelsbalans\n\n03:20 Kina MLF-ränta\n\n03:30 Australien arbetslöshet\n\n06:00 Indonesien handelsbalans\n\n06:30 Nederländerna arbetslöshet\n\n07:00 Finland BNP-indikator\n\n08:00 Danmark PPI\n\n08:00 Norge handelsbalans\n\n08:00 Sverige inflationsförväntningar från TNS Sifo/Prospera\n\n08:00 Tyskland grossistpriser\n\n08:45 Frankrike KPI reviderad\n\n10:00 Polen KPI reviderad\n\n11:00 EMU handelsbalans\n\n11:15 ECB tal av Guindos\n\n13:00 ECB tal av Centeno\n\n14:30 USA detaljhandelsförsäljning\n\n14:30 USA Philadelphia Fed index\n\n14:30 USA importpriser\n\n14:30 USA Empire tillverkningsindex\n\n14:30 USA antalet nya arbetslösa, veckostatistik\n\n15:15 USA industriproduktion\n\n15:15 USA kapacitetsutnyttjande\n\n16:00 USA företagens lager\n\n16:30 USA EIA veckovis naturgaslager23:00 Sydkorea importpriser",
    "Tyska ekonomiministeriet överväger åtgärder som ska reducera affärer med Kina": "Det tyska ekonomiministeriet överväger att införa nya åtgärder som skulle göra affärer med Kina mindre attraktiva. Det uppger källor till Reuters.\n\nMinisteriet tittar bland annat på att reducera eller helt skrota investerings- och exportgarantier till Kina, samt att få statliga utvecklingsbanken KfW att omdirigera sina lån till projekt i andra asiatiska länder såsom Indonesien. Det senare skulle vara i linje med att diversifiera handeln och öka affärer med demokratier.\n\nKina är sedan 2016 Tysklands största partner. Handelsvolymen i fjol uppgick till drygt 245 miljarder euro. Samtidigt har Berlin visat att man inte accepterar människorättsbrott som i kinesiska provinsen Xinjiang genom att dra tillbaka investeringsgarantierna.\n\nEn talesperson för ekonomiministeriet har uppgett att specifika åtgärder övervägs, bland annat i syfte att stödja diversifieringen av handeln och försörjningskedjor.\n\nNästa år väntas Tysklands regering också presentera en ny nationell säkerhetsstrategi med inslag av en särskild strategi för Kina, enligt källor.\n\nhttps://www.reuters.com/markets/exclusive-german-economy-ministry-reviews-measures-curb-china-business-2022-09-08/\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Indien förbjuder export av ris – enorm prisökning": "Italien: Vad innebär ny regim för Sverige och EU?",
    "Vimmel: Många smakupplevelser på MAT2022": "Ta del av vår integritetspolicy\n\nMed dataskyddsförordningen GDPR (General Data Protection Regulation) har vi uppdaterat vår integritetspolicy så att det framgår vilka uppgifter vi samlar in från dig – och vad vi använder dem till. När du besöker våra webbplatser och appar samlar vi in uppgifter från dig för att förbättra din användarupplevelse. Det inkluderar även vilka annonser vi visar för dig.",
    "Kalender torsdag 15 september": "BÖRS\n\nRapporter\n\nOspecificerad tid: Goobit Group, My Beat\n\nUtländska rapporter\n\nFöre börsöppning: Renishaw\n\nEfter börsstängning: Adobe Systems\n\nStämmor\n\nSolidx, 09:00 Nanologica (extra)\n\nCorporate Actions\n\nRMD premiärdag som noterat bolag på Spotlight\n\nÖvriga händelser\n\n08:00 H&M försäljningsrapport\n\nMAKRO\n\n01:50 Japan handelsbalans\n\n03:20 Kina MLF-ränta\n\n03:30 Australien arbetslöshet\n\n06:00 Indonesien handelsbalans\n\n06:30 Nederländerna arbetslöshet\n\n07:00 Finland BNP-indikator\n\n08:00 Danmark PPI\n\n08:00 Norge handelsbalans\n\n08:00 Sverige inflationsförväntningar från TNS Sifo/Prospera\n\n08:00 Tyskland grossistpriser\n\n08:45 Frankrike KPI reviderad\n\n10:00 Polen KPI reviderad\n\n11:00 EMU handelsbalans\n\n11:15 ECB tal av Guindos\n\n13:00 ECB tal av Centeno\n\n14:30 USA detaljhandelsförsäljning\n\n14:30 USA Philadelphia Fed index\n\n14:30 USA importpriser\n\n14:30 USA Empire tillverkningsindex\n\n14:30 USA antalet nya arbetslösa, veckostatistik\n\n15:15 USA industriproduktion\n\n15:15 USA kapacitetsutnyttjande\n\n16:00 USA företagens lager\n\n16:30 USA EIA veckovis naturgaslager\n\n23:00 Sydkorea importpriser\n\nAmila Ceranic\n\nNyhetsbyrån Finwire",
    "\"Mamma\" Björk banar väg för nya generationer": "© Vidar Logi /Love Street Music \"För mig startade det här albumet rätt mycket med sex basklarinetter och en massa slagkraftiga beats rätt ned i jorden, så att man fick en sorts markkontakt\", säger Björk om det kommande albumet \"Fossora\". Pressbild.\n\n\"Mamma\" är tillbaka – och hon är stolt över att ses som en föregångare för en ny generation kvinnliga artister. Den här gången har Björk inspirerats av hårdför techno, basklarinett och svampar som växer i jorden.\n\n\"Mamma dansar gabber.\" Ordalydelsen är kanske inte helt exakt. Little Jinders kommentar till låten \"Atopos\" från Björks nya album \"Fossora\" swischar nämligen förbi i stories på Instagram och är försvunnen 24 timmar senare.\n\nEtt är ändå säkert: den svenska artisten är överförtjust över att musikvärldens matriark är tillbaka på banan igen. \"Jag skulle inte vara den jag är i dag utan Björk\", har hon sagt i en tidigare intervju.\n\nI videon till \"Atopos\" framträder 56-åriga Björk som en förfinad hybrid av en Teletubby och ett av konstnären Cindy Shermans mer oroväckande självporträtt. Hon ackompanjeras av basklarinetter och dansar till de aggressiva beats som kännetecknar gabber, en sorts hardcoretechno med rötterna i nederländska Rotterdam.\n\n© Vidar Logi/Love Street Music Björk har, som vanligt, skapat ett helt universum kring den nya skivan. \"Fossora\" är ett jordbundet album, titeln betyder ungefär \"hon som gräver\". Pressbild.\n\nEtt kvinnligt universum\n\nBjörk är själv ödmjuk inför det faktum att andra – och då specifikt yngre kvinnliga artister – har inspirerats av henne, förklarar hon för TT från hemstaden Reykjavik.\n\n– Synen på kvinnor har förändrats så mycket och för mig har det varit så spännande att se Kate Bush ligga etta på listorna över hela världen. Jag känner att generationen 20-åringar är redo att acceptera kvinnor inte bara som sångerskor och låtskrivare utan ännu viktigare – att hela universumet kring dem är kvinnligt.\n\n© Vidar Logi/Love Street Music Björk har tillbringat pandemiåren hemma på Island. \"Jag känner mig nästan skyldig över att säga det här, men på Island har vi inte behövt ändra vår livsstil så mycket\", säger hon. Pressbild.\n\nBjörk har knappast undgått kritik för sitt experimentella artistiska uttryck men hon påminner om att föregångaren Kate Bush hånades ännu mer öppet för sina \"galna\" texter och sitt särpräglade sätt att sjunga och framträda.\n\n– På 80-talet när hon gjorde fantastiska låtar blev hon förlöjligad av journalister och musikkritiker och kallad för galen, vilket gjorde mig väldigt ledsen. För det var okej att vara en rock'n' roll-kille på heroin och sjunga låtar om öl och tuttar – det var okej och coolt – men om du sjöng låtar om kvinnliga inre världar då var du sinnessjuk och galen, säger Björk allvarsamt.\n\n– Kanske fanns det inget utrymme på jorden för det då. Men nu är det en annan era, för generationen som kommer nu är det inte ens 50/50 som gäller, hos dem finns det rum även för queera och transpersoner, ja, alla sorters kön.\n\nPräglad av pandemiåren\n\nDe senaste åren har Björk tillbringat hemma på Island. \"Fossora\", som släpps nästa fredag, är starkt präglad av pandemitiden som tvingat henne och resten av mänskligheten att stanna hemma och dämpat det uppskruvade tempo vi levt i.\n\nPå ett sätt har hon haft det lättare än andra, poängterar hon. Island var inte lika drabbat som många andra länder och restriktionerna därför inte riktigt lika hårda. Men resorna ställdes in och umgänget krympte – små hemmafester och dj-gig för 20 personer i en skivbutik ersatte det vanligen så hektiska turnélivet.\n\n– Våra liv har verkligen blivit långsammare, vi har kanske levt i halva det tempo som vi hade tidigare, vilket jag verkligen har gillat. Men kanske har det också varit, som med många av låtarna på det här albumet, att du har fyra minuter som är riktigt långsamma och plötsligt i slutet av låten går det i dubbla tempot.\n\n© Vidar Logi/Love Street Music Som vanligt har Björk och hennes team också lagt mycket energi på det visuella i samband med lanseringen av \"Fossora\". Pressbild.\n\nDet är här basklarinetterna och gabber kommer in.\n\n– Basklarinett är ett av de bästa instrument jag vet, den har ett slags träig textur eller klangfärg som funkar så bra med den här känslan av att alla vi på den här planeten har tillbringat så mycket tid i våra hem i två år att vi nästan har bildat rötter ned i marken. Och gabber, det tror jag kom mer från den takt vi lever våra liv i.\n\nFörankrad i jorden\n\nNästan alla Björks album görs som en sorts reaktion på föregående skiva. Om 2017 års \"Utopia\" var ett slags scifi-historia om en ö uppe bland molnen, med tolv flöjter och nästan ingen bas, så är \"Fossora\" mycket mer förankrad i jorden. På skivan samarbetar Björk inte bara med musiker från Islands symfoniorkester, Serpentwithfeet och Gabber Modus Operandi från Indonesien, utan också med sina barn Sindri Eldon Thorsson och Isadóra Barney.\n\n– Det kändes naturligt på något sätt eftersom jag träffade dem mycket oftare än vanligt, på grund av covid. Och kanske hade det något att göra med att de båda är vuxna nu så att det kändes som att de är mer jämställda med mig. När jag frågade dem om de ville jobba med mig kunde de svara på ett mer ansvarsfullt sätt, de kunde liksom ta konsekvenserna av det.\n\nBåde Björk och Isadóra (eller Doa) syns också i filmen \"The Northman\", som hade premiär i våras, där Alexander Skarsgård spelar den manliga huvudrollen. Björk skymtar förbi i en minnesvärd biroll som sierska medan hennes dotter har en större roll som 16-årig slavflicka.\n\nBjörk vill inte skryta, säger hon med sin ljusa, uppriktiga röst, men hon får väldigt ofta frågan om hon vill medverka i filmer \"och jag har verkligen inte tid till det, så jag säger vanligtvis nej\". Den här gången var det annorlunda, eftersom en av hennes bästa vänner, poeten Sjón, var en av manusförfattarna.\n\n– Och jag har den här grejen med min vän Sjón att när han ber mig om att göra någonting så säger jag alltid ja. Jag gjorde honom en tjänst, fast jag egentligen inte är intresserad av skådespeleri. Det kändes som god karma, för han har verkligen stått för bra energi och varit ett positivt ljus i mitt liv.\n\nPunken hjälpte henne överleva\n\nMånga artister dukar under i den extremt hårda musikbranschen, men från utsidan ter sig Björk tämligen intakt decennium efter decennium. Hur kommer det sig att hon har överlevt som människa? Själv tror hon att det beror på att hon startade sin karriär i ett punkband på 80-talet. Då var Reykjavik en liten stad med 80 000 invånare, där det fanns två skivbolag.\n\n– Det var det stora kommersiella bolaget, de onda killarna, och sedan var det vi. Jag var yngst, typ 14 år gammal och vi var väldigt självförsörjande, vår filosofi kom från punkens gör-det-själv-anda. Vi suktade inte efter skivkontrakt, eller trodde att ett skivbolag skulle komma och rädda oss som något slags prins på en vit häst. Om du skulle existera i världen så var du tvungen att göra allt själv.\n\nAtt i tonåren jobba från scratch – med att göra egna affischer, sätta upp dem på stan, tjata på den lokala radiostationen för att bli spelad och arrangera egna konserter – lade grunden till en artistkarriär där hon inte bara sjunger och skriver låtar utan också skapar just ett eget universum kring musiken. Målet har aldrig varit att tjäna pengar eller att värderas efter en kommersiell måttstock, hävdar hon.\n\n– Jag gör fortfarande samma sak efter alla de här åren. Om folk gillar det är det en bonus och ifall folk inte gillar det är jag beredd på det också.",
    "Så vill journalister bli kontaktade av PR-branschen": "Journalister vill helst få pressmeddelanden från kommunikatörer, men utan rubrikorden unik, exklusiv och fantastisk. Och att bli kontaktad via direktmeddelanden i sociala medier är en majoritet av journalisterna skeptiska till. Det visar undersökningen State of the Media, som Cision gjort bland svenska och internationella journalister.\n\nCisions undersökning State of the Media 2022 är en årlig enkät, där journalister i 17 länder svarar på frågor om deras arbetsvardag, kontakten med kommunikatörer och den globala journalistikens utveckling. Totalt svarade 3 890 journalister på enkäten, och bland dem fanns 185 svenska journalister.\n\n​\n\n85 procent av de svenska journalisterna svarar att pressmeddelanden är den typ av innehåll de helst tar emot från kommunikatörer, vilket gör det till det mest efterfrågade materialet. Pressmeddelandet lyfts även som den mest användbara informationskällan jämfört med exempelvis organisationers webbplatser eller branschexperter. Däremot visar det sig att PR-branschen använder vissa rubrikord för mycket i sina pressmeddelanden. Journalisterna listar unik, exklusiv och fantastisk som de mest överanvända rubrikorden.\n\nNär det gäller vilken typ av nyheter kommunikatörer skickar till journalisterna så finns det utrymme för förbättring. Tre av fyra journalister upplever att max en fjärdedel av nyhetspitcharna från PR-branschen är relevanta för dem. Över hälften anser att det skulle hjälpa dem om kommunikatörer bättre kunde förstå deras målgrupp och vad de tycker är relevant.\n\n– Det är intressant att se att pressmeddelandet som informationskälla skattas så högt av journalister, såväl i Sverige som globalt, säger Oskar Larsson, Content Marketing Manager på Cision. Samtidigt är inte ens det mest välskrivna pressmeddelanden användbart om innehållet saknar relevans för journalisten som tar emot det. Vår undersökning visar att kommunikatörer kan göra ett bättre jobb med att skicka skarpare nyheter till journalisterna.\n\nAtt bli kontaktad av kommunikatörer via direktmeddelande i sociala medier väcker känslor hos journalister. 15 procent svarar att de avskyr det och kommer förmodligen blockera avsändaren. 42 procent svara att de inte föredrar den kontaktvägen, medan 24 procent anser att det är acceptabelt och 17 procent att det beror på tillvägagångssättet.\n\n​– Det finns både för- och nackdelar med att använda direktmeddelanden i sociala medier vid kontakt med en journalist, säger Oskar Larsson. Å ena sidan får man kontakt direkt, å andra sidan kan det ses som ett socialt övertramp om kanalen främst används för privata konversationer. Det är svårt att veta hur en sådan kontakt landar hos en journalist som man inte känner sedan tidigare.\n\nState of the Media 2022 visar även att de svenska journalisterna har en intensiv arbetsvardag med många kontakter från PR-branschen. Mer än en fjärdedel av de svenska journalisterna tar emot fler än 50 nyhetsuppslag från kommunikatörer varje vecka, 28 procent skriver tio eller fler artiklar varje vecka och över hälften av de svenska journalisterna täcker fem eller fler bevakningsområden. Personal- och resursrelaterade utmaningar anges även som en av de vanligaste största utmaningarna för journalistiken.\n\nMer resultat från undersökningen State of the Media 2022 – Fokus Sverige:\n\nUpprätthållandet av trovärdighet och motarbeta anklagelser om fake news är den största utmaningen för journalistiken det senaste året (23%), enligt undersökningen. Sociala medier och sökmotorers framfart på traditionella mediers bekostnad är den näst största utmaningen (22%) och personal- och resursrelaterade utmaningar lyfts som den tredje största utmaningen (17%).\n\nFlest journalister (85%) efterfrågar framför allt nyheter och pressmeddelanden från företag och andra organisationer. Knappt två tredjedelar (57%) vill ha rapporter, som exempelvis trender och marknadsdata och knappt hälften (48%) vill ha idéer och uppslag för nyheter. På frågan vad kommunikatören kan göra för att hjälpa journalisten svarar störst andel (59%) att kommunikatören ska tillhandahålla data och expertutlåtanden när journalisten behöver dem.\n\n74 procent av journalisterna svarar att kommunikatörer som spammar dem med irrelevanta nyhetsuppslag kan blockas eller hamna på ring inte-listor. Andra faktorer som kan ge samma resultat är om kommunikatörer ger information som visar sig vara felaktig eller sakna källhänvisning (69%) och nyhetsuppslag som låter som reklambroschyrer (61%).\n\nFakta om Cisions undersökning “State of the Media 2022”:\n\nUndersökningen genomfördes i januari och februari 2022 i form av en webbenkät som mailades till medlemmar i Cisions mediedatabas samt varit tillgänglig för journalister hos PR Newswire for Journalists. Årets undersökning samlade in svar från 3 890 respondenter på 17 marknader över hela världen: USA, Kanada, Storbritannien, Frankrike, Tyskland, Finland, Sverige, Italien, Spanien, Portugal, Kina, Australien, Singapore, Malaysia, Indonesien, Taiwan och Hongkong. Totalt medverkade 185 respondenter från Sverige.\n\nOskar Larsson\n\nContent Marketing Manager\n\n+46 8 507 410 41\n\noskar.larsson@cision.com\n\nCision Ltd. är en globalt ledande leverantör av software och tjänster inom förtjänad kommunikation för verksamma inom PR- och marknadskommunikation samt IR. Cisions® mjukvara möjliggör för användare att identifiera och interagera med opinionsbildare, skapa och distribuera meningsfulla berättelser och mäta vilken affärspåverkan det har. Cision har över 4,800 anställda med kontor i 24 länder i Amerika, EMEA och APAC."
}