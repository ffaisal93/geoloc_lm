{
    "Truecaller ser inte negativ inverkan från utkast till ny telekomlagstiftning i Indien": "Kommunikationsappen Truecaller ser inte att utkastet till ny lagstiftning i Indien skulle ha en negativ inverkan på den egna verksamheten.\n\n”Vi välkomnar den indiska regeringens initiativ att tillhandahålla ett modernt och heltäckande ramverk med fokus på innovation och användarsäkerhet. Det är mycket välkommet att det utarbetade lagförslaget bekräftar konsumenternas rätt att veta vem som ringer dem. Vi tror att det kan ha en positiv inverkan på vårt uppdrag att skapa en säker och pålitlig kommunikationsupplevelse”, skriver Truecaller i ett pressmeddelande.\n\nUnder förra veckan öppnade regeringen i Indien upp en konsultation, liknande remissförfarande i Sverige, rörande en ny telekomlagstiftning. Det rapporterades då bland annat att internetbaserade kommunikationstjänster ska regleras samt att det vidtas åtgärder för att begränsa sälj- och spam-samtal.\n\n”Truecaller är en global tjänst som löser ett universellt problem och vår erfarenhet från andra marknader är att vi fortsatt har sett en stark tillväxt efter att striktare reglering har införts”, säger Alan Mamedi, vd och medgrundare till Truecaller.\n\nIndien är den överlägset största marknaden för Truecaller som erbjuder en plattform för verifiering av kontakter och blockering av oönskade samtal och meddelanden. Aktien har pressats rejält på börsen de senaste dagarna. I fredags aviserade bolaget ett återköpsprogram på maximalt 5 procent av B-aktierna.\n\nStefan Linnér\n\nstefan.linner@finwire.se\n\nNyhetsbyrån Finwire",
    "12-årig pojke utsatt för gruppvåldtäkt i Indien": "Enligt polisen i Delhi ska tre minderåriga pojkar ha misshandlat och gruppvåldtagit en 12-årig pojke. De tre pojkarna ska känna 12-åringen. En av dem är släkt med honom, uppger polisen, vilket CNN rapporterar.\n\nHändelsen ska ha inträffat den 18 september men rapporterades inte in till myndigheterna förrän den 22 september.\n\nEnligt den 12-åriga pojkens föräldrar ska han ha misshandlats med en stång av något slag och ha blivit ”brutalt” slagen med tegelstenar. Pojken befinner sig just nu i ett kritiskt tillstånd.\n\n– Pojken är inte i ett bra tillstånd och kommer kanske inte att klara sig, säger Swati Maliwal, ordförande för Delhis myndighet för kvinnors säkerhet (DCW) till CNN.\n\nEn utredning kring fallet har inletts och två av de anklagade ska ha gripits, uppger polisen Sanjay Sain.\n\n– De tre anklagade är från samma samhälle, de var grannar, säger Sanjay Sain till CNN.\n\nLÄS OCKSÅ: Protester i Indien sedan våldtäktsmän släppts\n\nLÄS OCKSÅ: Protester efter våldtäkt och mord på nioåring\n\nLÄS OCKSÅ: Fyra avrättade efter Delhi-våldtäkt\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Indisk kritik mot Putin kan öka spänningarna": "Rysslands president Vladimir Putin mötte såväl Kinas president Xi Jinping som Indiens premiärminister Narendra Modi vid ett SCO-toppmöte i Samarkand i Uzbekistan. Toppmötet ordnas inom ramen för Shanghai Cooperation Organisation (SCO), där länderna Ryssland, Kina, Kazakstan, Uzbekistan, Kirgizistan, Tadzjikistan, Indien och Pakistan är med.\n\nPå torsdagen uttryckte Kina oro för kriget i Ukraina. Det berättade Putin själv när han träffade president Xi Jingping i Samarkand samma dag.",
    "Investeraren: Satsa på Indien – bäst i världsekonomin": "Italien: Vad innebär ny regim för Sverige och EU?",
    "Namaste Stockholm firar Indiens 75 år av självständighet med kulturrik festival": "Namaste Stockholm firar Indiens 75 år av självständighet med kulturrik festival tis, sep 13, 2022 13:43 CET Report this content\n\nLördagen den 17 september bjuds Stockholmsbor in till festivalen Namaste Stockholm i Kungsträdgården för att fira Indiens självständighet. Festivalen arrangeras för sjätte gången gillt och bjuder i år på yoga, indisk kultur och flera spännande framträdanden på den stora scenen.\n\nNamaste Stockholm är en kulturfestival som innebär upplevelsen och känslan av att resa till Indien, fast den i själva verket sker i hjärtat av Stockholm i Kungsträdgården. Evenemanget arrangeras av India Unlimited i samarbete med den Indiska ambassaden i Sverige. Sanjoo Malhotra jobbar sedan flera år tillbaka som arrangör för India Unlimited.\n\n– Vi startade upp India Unlimited för att lyfta upp Indien i Sverige och för att försöka bygga en bättre relation mellan länderna. Festivalen finns till för att visa upp indisk kultur här i Sverige. Det finns redan ett stort intresse för yoga och indisk mat, men vi vill också visa upp mångfalden som finns i Indien med dans och musik, säger han.\n\nFlera höjdpunkter i programmet\n\nDagen startar klockan 10 med flera härliga yogapass och andra traditionella indiska övningar med en modern tolkning. Något som följs upp av ett digert program på huvudscenen, där begåvade dansare, sångare och andra artister uppträder i färgstarka nummer – allt från klassiska stycken till nutida Bollywood-framträdanden.\n\n– Det är så många höjdpunkter, yogan är högst upp på listan för mig skulle jag säga, säger Sanjoo Malhotra.\n\nEn av finalisterna i TV4:s Talang 2022 är med och uppträder på årets festival. Dansgruppen Indisk Fika är en grupp studenter som framträder i en typ av “Bollywood Freestyle”, de visar upp sitt nummer på den stora scenen klockan 18.05.\n\n– Sedan har vi också indisk-svensk jazz-fusion i programmet som är intressant. Det finns så många bra Bollywood–dansörer och klassiska danser, vi avrundar det fullspäckade programmet med en Bollywood-DJ, säger Sanjoo.\n\nUpplev indisk kultur i centrala Stockholm\n\nFör den som är hungrig och nyfiken på att testa inspirerande och kryddrik indisk mat finns det ett tiotal olika pop-up restauranger och matvagnar runt festivalområdet med olika typer av smakfulla indiska rätter. Bland annat indisk grill, street food med flera veganska och vegetariska alternativ, som tar dig och dina smaklökar direkt till Indien.\n\nDet finns även en mängd inhemska aktiviteter i anknytning till festivalen där man får ta del av indiska hantverk och andra sysselsättningar.\n\n– Det är så kallade “Cultural stands”, där människor från olika delar av Indien säljer produkter, inredningsdetaljer, smycken och andra inhemska varor. Det är som en liten indisk marknad, tanken är att man ska uppleva Indien i Stockholm, säger Sanjoo Malhotra.\n\nFirar 75 år av självständighet och mångfald\n\nFestivalen hålls för sjätte gången gillt och i år finns ännu mer anledning till att fira festivalen. Årets upplaga innebär ett 75-års jubileum för Indien som i samband med festivalen firar sin självständighet, demokrati och samhörighet av mångfald.\n\n– Vi är spända på att kunna arrangera Namaste Stockholm efter två tuffa år. Årets festival blir ännu mer speciell eftersom vi firar Indiens självständighet, säger Tanmaya Lal, Indiens ambassadör i Sverige och Lettland.\n\n– De senaste tio åren har jag försökt lyfta upp kopplingen mellan Sverige och Indien. Indiska resenärer blir väldigt intresserade när de ser att Sverige visar upp indisk kultur, de känner att de är välkomna till Sverige, säger Sanjoo Malhotra.\n\nVarmt välkomna till “Indien” i Kungsträdgården lördagen den 17 september kl 10-21.\n\nEn lista på hela programmet ser du här.\n\nOm India Unlimited India Unlimited är ett företag som arbetar för att stärka banden mellan Sverige och Indien när det gäller affärer, kultur och socialt liv. De senaste fem åren har India Unlimited arrangerat en rad evenemang i Stockholm och Göteborg. Det handlar om allt från stora företagsevenemang, hackathons med tema stadsplanering och smarta städer, konstutställningar och filmfestivaler. År 2017 hjälpte India Unlimited Stockholms stad att arrangera Stockholms kulturfestival med tema Indien, ett evenemang som lockade över 650000 besökare.",
    "Utveckling för global geopolitik gynnar Indien": "Den indiska marknaden har utvecklats mycket starkt både i juli och i augusti.\n\nDet är några faktorer som förklarar den snabba uppgången efter en svag period under våren:\n\nOljepriset\n\nInflationen och räntenivån\n\nUtländska investerare är tillbaka\n\nUtvecklingen för Kinas ekonomi\n\nMycket bra tillväxt och lönsamhet för indiska företag\n\nStarka inflöden från lokala investerare till börsen\n\nUnder våren när Ryssland inledde kriget mot Ukraina, steg oljepriset mycket snabbt upp till 127 dollar. Detta var negativt för Indien. I takt med att marknaden prisar en global lågkonjunktur och mycket svag tillväxt i Kina, har oljepriset fallit tillbaka till 93 dollar. Som enskild faktor förklarar detta en del av investerarnas nyvaknade intresse för Indien.\n\nI våras steg inflationen globalt, även i Indien till 8 procent. Centralbanken var sena med att agera vilket skapade oro för att valutan skulle falla i värde. Under sommaren höjde RBI räntan vid två tillfällen vilket till viss del hanterar denna risk.\n\nUtländska investerare var nettosäljare av indiska tillgångar i elva månader i sträck fram till juli i år. I augusti såg vi stora flöden in av utländsk kapital till börsen. Detta innebar att valutan stabiliserades och obligationsräntan föll, vilket var positivt för marknaden.\n\nUtvecklingen för Kinas ekonomi har försämrats högst avsevärt de senaste månaderna. Med en tillväxt nära noll och fortsatta nedstängningar till följd av Covid, ser vinsterna för kinesiska företag ut att vara i farozonen framöver. Problem i fastighetssektorn och för bankerna där gör också att utländska investerare väljer att flytta kapital från Kina till bland annat Indien som har lyckats hantera pandemin på ett bättre sätt, och därför kan leverera tillväxt och normala operativa förutsättningar för företagen och konsumenterna.\n\nIndiska företag visar mycket god tillväxt både för försäljning och vinstutveckling. Rapporterna för andra kvartalet var mycket starka för flertalet av fondens innehav. Ekonomin växer med 5-6 procent, både konsumtionen och företagens investeringar ökar. Bankernas utlåning stiger med 15-20 procent, vilket är en god indikator för utvecklingen.\n\nIndiska företagsledare har ett starkt fokus på lönsamhet och i många fall överstiger avkastningen på eget kapital 20 procent.\n\nSlutligen är inhemska investerare en positiv drivkraft för marknaden. Såväl privatinvesterare som institutioner har ökat sina investeringar i aktier det senaste året.",
    "Indien förbjuder export av ris – enorm prisökning": "Italien: Vad innebär ny regim för Sverige och EU?",
    "Rebecca Peterson vinnare i Indien": "Rebecca Peterson rivstartade WTA-turneringen i Chennai, Indien. I första set mot 180:e rankade Victoria Jiménez Kasintseva, Andorra, bröt Peterson varje servegame och vann setet med klara 6-2.\n\nI det andra stötte 95:e rankade svenskan på en piggare motståndare. Den 17-åriga talangen bröt redan i första game, och efter det kom inte Peterson in i gamet. Och Jiménez Kasintseva gick ifrån till 5-2 innan Peterson började hittade rätt.\n\nOch då stod Peterson för en imponerande vändning. Peterson vann fyra raka game till 6-5, och satte hög press på 17-åringen som på egen serve skulle utjämna till 6-6.\n\nPeterson kunde sedan avgöra matchen i tiebreak där hon vann med 7-4.\n\nI åttondelsfinal ställs Peterson mot tjeckiskan Linda Fruhvirtova, rankad 130 i världen.\n\nMER TENNIS: Carlos Alcaraz vinner US Open",
    "50-tal döda i monsunregn i Nepal och Indien": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Yellen: Ryssland ger gigantisk rabatt på sin olja till Kina och Indien": "Det planerade pristaket på rysk olja har redan fått stora effekter. Det uppger USA:s finansminister Janet Yellen och pekar på att Ryssland redan ger ”enorma rabatter” till Kina och Indien. Det rapporterar Reuters.\n\nRyssland som befinner sig i krig med Ukraina letar också efter andra avsättningsmöjligheter för sin olja. I december stoppar Europa huvuddelen av sina inköp av 3 miljoner fat per dag. Det kommer att sätta ytterligare press på Ryssland att finna nya avsättningsmarknader.\n\nRyssland är en av världens största producenter av olja och inkomster från olja är viktigt för staten.\n\nhttps://www.reuters.com/markets/asia/yellen-says-russia-offering-enormous-discounts-oil-china-india-2022-09-22/\n\nnewsroom@finwire.se\n\nNyhetsbyrån Finwire",
    "BNP-lyft för Indien": "",
    "Amazon tar bort bältesvarnarblockerare i Indien – men inte i Sverige": "Produkter som är specifikt framtagna för att kringgå bältespåminnare i bilar har gjort succé på e-handelsjätten Amazon världen över. Produkterna är i grund och botten bältesspännare utan bälte, som klickas fast i bilen och på det sättet lurar den att tro att bältet är fastspänt.\n\nManickerna säljs i många olika varianter – flera av dem med uppmaningar från tillverkarna att de inte ska användas när någon sitter i sätet under körning. Dessa uppmaningar verkar dock många kunder ignorera.\n\nEfter en dödsolycka i Indien, där föraren inte hade bälte på sig, har landets transportminister Nitin Gadkari uppmanat Amazon att sluta sälja bältesvarnarblockerarna i landet.\n\nI torsdags bekräftade Amazon att de har tagit tag i ärendet. En talesperson från företaget uppger för Reuters att de har tagit bort relevanta produkter från sin plattform i landet, och utlovar strikta åtgärder mot alla som fortsätter sälja dem.\n\nMen även om produkterna verkar vara borttagna från Amazon i Indien visar en snabb sökning på företagets svenska hemsida att flera säljare fortfarande har liknande produkter till salu här.\n\nBland annat finns den här ”Bilsäkerhetsbältesklämman”, som enligt säljaren FSDELIV är ”utformad för att stoppa det irriterande ’Ding Ding Ding’ -sirenljudet under körning”. Den är ”tillverkad av högkvalitativt legeringsmaterial” med ”elektropolerad yta” och kostar 73 kronor för ett par.",
    "Indien kommer vara värd för G20-möte i september 2023": "Indien kommer att vara värd för det årliga G20-mötet i september nästa år. Det meddelade landets regering, skriver Nikkei Asia.\n\nIndien kommer att fungera som ordförandeland för gruppen under ett års tid, med start den 1 december. Åsikterna bland G20-länderna är delade och bland annat har varken Indien eller Kina uttryckligen fördömt Ryssland för deras invasion av Ukraina.\n\nBåde Rysslands president Vladimir Putin och den ukrainske motsvarigheten Volodymyr Zelenskyj har bjudits in till det kommande G20-mötet i Indonesien i november.\n\nFilip Lindkvist\n\nNyhetsbyrån Finwire",
    "Indien importerar rysk olja ’för att hantera inflationen’": "Import av rysk olja är en del av Indiens inflationshanteringsstrategi och andra länder agerar liknande. Det sade Indiens finansminister Nirmala Sitharaman vid ett evenemang i New Delhi.\n\nMinistrar i landets regering har upprepade gånger sagt att man måste fortsätta köpa energi från Ryssland för att hålla inflationen under kontroll.\n\n– Jag ger beröm till premiärministerns [Narendra Modi] statsmannaskap för att se till globalt att vi upprätthöll relationen med alla länder men ändå lyckades få det ryska bränslet, vilket är vad Japan och andra länder gör idag, sade Sitharaman.\n\nTrots västerländska påtryckningar har Indien inte fördömt Rysslands invasion av Ukraina, utan kräver istället en diplomatisk lösning på krisen och ett slut på våldet.\n\nRyssland i decennier har varit Indiens största utländska leverantör av försvarshårdvara..\n\nFilip Lindkvist\n\nNyhetsbyrån Finwire",
    "I skånska 20-talsvillan möts Indien och Skandinavien": "Äkta mattor, gnistrande kristall, möbler från hemlandet – det kan aldrig bli för mycket av allt när Ankush Sharma inreder sin skånska 20-talsvilla.\n\nTitta in i den hemtrevliga 60-tals villan TV 0:48 Efter reklamen: Titta in i den hemtrevliga 60-tals villan (0:48) Slå på ljud\n\nOsby ligger i norra Skåne, endast ett par mil söder om småländska Älmhult, där Ikea har sitt huvudkontor. Orten sattes på kartan av Brio (en akronym för Bröderna Ivarsson i Osby), ett numera världskänt leksaks- och barnvagnsföretag som startade i det lilla samhället vid tiden för förra sekelskiftet. Hit letade sig Ankush Sharma, med rötter i Chandigarh i Indien, när han fick jobbuppdrag.\n\n– Sveriges progressiva attityd, hur man arbetar med hållbarhet och miljö var det som lockade mig att bo här, säger Ankush.\n\nHuset byggdes just av en av sönerna till Brio-grundarna. Villan uppfördes 1923, arkitekten hette Algot Johansson och kom från Kristianstad.\n\nKlyschan ”kärlek vid första ögonkastet” går trots allt att använda här, för precis så var det för Ankush när han kom hit. Villan blickar ut över Osbysjön, den 4 000 kvadratmeter stora tomten bjuder på böljande gräsmatta ner mot sjön, välklippta buskar och många fruktträd.\n\nShoppingredaktören: “9 detaljer till hemmet – som jag aldrig kommer att tröttna på”\n\nEftersom det var i mint condition kunde Ankush Sharma flytta rakt in, packa upp, möblera och redan efter en vecka höll han en sprakande inflyttningsfest för vänner och bekanta från hela världen. 1920-talshuset har en tidstypisk look med pelare runt ytterdörren, välvt tegeltak och ljusgul, putsad fasad. Fönsterfodren är målade i grönt och matchas av gröna markiser.\n\nInvändigt finns det mesta av 20-talet bevarat med samma typ av överljusfönster i porten som i dörren som leder in till trapphallen. En jugendinspirerad trappa tar dig upp till övervåningen. Stora, luftiga, ljusa rum, kakelugn, öppen spis och gott om utrymme för umgänge med de tre pampiga salongerna som ligger i rad.\n\nHela projektet med huset har fått Ankush att lämna affärsvärlden och helhjärtat satsa på inredning som stylist, curator och inredare.\n\n– Min filosofi när det gäller inredning är att iscensätta historier, att berätta en saga. Det handlar om att kombinera och sätta samman kontrasterande inredningsstilar, att få dem att sjunga ihop.\n\nSin filosofi har han sannerligen fått utlopp för i Osby-hemmet. Utanpå anar man inte att 20-talsvillan är inredd med arvegods från Indien, ovärderliga mattor från Kashmir och Iran som varvas med skandinavisk design och ovanliga möbler i rosenträ. Hans kärlek till den anrika kristallen från franska Baccarat går inte att ta miste på. Spana in det överdådigt dukade matsalsbordet.\n\nInred enligt en av årets hetaste trender – 20 stilsäkra soffbord i trä\n\n– Jag har inrett utan någon avsiktlig plan, det handlar snarare om att lyfta min samling av art déco och designklassiker från 1900-talet som jag har handlat på antikaffärer över hela världen.\n\n– Skönhet kan alltid kombineras med skönhet oavsett om det är klassisk eller modern design. Se bara på mitt danska matbord i valnöt som får bära upp kristallkandelabrarna! Det finns grekiska, neoklassiska, jugend-och art déco-delar i huset sid vid sida med indiska antikviteter och känslor. Det finns rum för allt så länge det är meningsfullt, relevant och anspelar på något för dig, säger Ankush.\n\nMat är en annan stor passion och Ankush bjuder in till måltider med indiskt tema i sitt stora, gästfria kök.\n\n– Det var viktigt att behålla köket separat och inte riva väggar och bygga ett typiskt västerländskt öppet kök eftersom doften av masala snabbt sprider sig och stannar kvar!\n\nFotograf: Stellan Herner\n\nStylist: Ankush Sharma\n\nLäs mer om inredningen i bildspelet här:",
    "Sex gripna för våldtäkt och mord på två systrar i Indien": "Sex gripna för våldtäkt och mord på två systrar i Indien\n\nFlera män misstänks ha våldtagit och mördat två tonårsflickor i Uttar Pradesh i norra Indien. Systrarna, 15 och 17 år gamla, hittades hängda från ett träd.\n\nObduktionen visar enligt Times of India att de utsatts för grovt sexuellt våld samt att strypning var dödsorsaken.\n\n– Männen ströp dem med deras sjal och hängde upp dem i trädet, säger Sanjeev Suman, polischef i Lakhimpur Kheri, enligt Al Jazeera.\n\nSex män har hittills gripits misstänkt för inblandning i gruppvåldtäkten, som väcker stor ilska i Indien.",
    "Indiska höghus var fuskbygge – sprängdes": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Elekta får order i Indien på över tio linjäracceleratorsystem": "Medicinteknikbolaget Elekta har plockat en större order i Indien.\n\nDet är Karkinos Healthcare, som är en av Indiens största vårdgivare, som kommer att köpa in över tio stycken linjäracceleratorsystem (linac-system) för strategisk utplacering i hela landet. Det framgår av ett pressmeddelande.\n\nIndien har uppskattningsvis cirka 2,7 miljoner cancerpatienter, och enligt en prognos kommer detta tal att öka med 12 procent fram till 2025.\n\nInget ordervärde anges.\n\nnewsroom@finwire.se\n\nNyhetsbyrån Finwire",
    "Indisk affärsman med hårda nypor världens tredje rikaste": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Gatufotografi från Indien har intagit Pumphuset – Landskrona Direkt": "Läs vidare med Premium\n\nDetta inlägg är ett Premium-inlägg och går endast att läsa med en aktiv prenumeration av Landskrona Direkt Premium.\n\nRegistrera ett användarkonto. Gå sedan vidare och lös en prenumeration.\n\nKostnad: 99 kr/mån alternativt 990 kr/år.\n\nObservera att ditt betalkort måste medge köp på Internet.",
    "Finnair blickar mot Nordamerika – också Indien och Mellanöstern finns på nya ruttlistan": "Kriget i Ukraina stängde över en natt det ryska luftrummet för västerländska flygbolag. Det har tvingat Finnair att lägga om den strategi som byggt på att flyga från Helsingfors till olika destinationer i Asien över Ryssland.\n\nDen nya strategi som Finnair presenterade på onsdagen bygger på att ruttnätet balanseras geografiskt. Flygbolaget planerar att fortsättningsvis flyga till Asien, men också Indien och Mellanöstern ska kopplas samman med Europa. Dessutom ingår Nordamerika i den nya strategin.\n\nFlygflottan ska bli mindre och anpassas till den nya strategin.\n\n– Exakt hur stor flottan är i framtiden beror på efterfrågan och på hur vi lyckas i konkurrensen, säger Finnairs vd Topi Manner.\n\nAtt förverkliga sin nya strategi kräver stöd från alla intressegrupper, uppger Manner. För att bygga upp sin konkurrenskraft kommer Finnair bland annat att sträva efter att dra ner sina kostnader också på personalsidan.\n\nDet innebär att flygbolaget inleder diskussioner om förändringar i personalens arbetsvillkor. Dessutom ser man över möjligheten att lägga ut kabinpersonalen på en utomstående aktör på vissa rutter och möjligheten att lägga ut vissa operativa funktioner. Målet är att öka effektiviteten.\n\n– Det är ännu oklart om personalen minskar. Blir det så inleder vi omställningsförhandlingar när tiden är inne, säger Manner.\n\nInbesparingar på kostnadssidan söker Finnair också genom att förhandla med sina leverantörer och genom att se över organisationens struktur. Utöver de 200 miljoner euro bolaget sparat under pandemin räknar Manner med att sparbehovet är ytterligare omkring 200 miljoner.\n\nInkomstsidan ska förstärkas genom att förbättra de digitala lösningarna, via ett konkurrenskraftigt utbud och genom att utveckla extra service. Samarbetet inom flygalliansen Oneworld ska också effektiveras. Manner sätter stort hopp till Mellanöstern och där samarbetet med Qatar airlines.\n\nÖvriga viktiga samarbetspartners är British Airways, American airlines och Alaskan airlines.\n\nLönsamhet 2024\n\nMålet med den nya strategin är att nå en stark balans och ett resultat som vid mitten av 2024 ger en rörelsevinstnivå på 5 procent.\n\n– Den omgivning vi verkar i kräver en ny strategi och att betydande förnyelse, speciellt då det gäller kostnaderna, säger Topi Manner.\n\nEnligt vd har Finnair ändå en stadig grund att bygga på. Den omfattar bland annat en stark säkerhetskultur, ett starkt varumärke och en förmåga att anpassa sig och förnya verksamheten.\n\nFinnairs läge är besvärligt, men det finns ingen anledning att försjunka i någon djup dysterhet, anser Antti Viljakainen, analytiker på Inderes. Att skapa en stark balans och få upp lönsamheten är en förutsättning för att kunna göra de investeringar som behövs inom flygbranschen, påpekar han.\n\n– De målsättningarna Finnair i dag offentliggjorde kan bara vara ett steg på vägen, lönsamheten måste bli bättre på sikt, säger Viljakainen.\n\nFinnairs nya strategi erbjöd enligt Inderes analytiker inte på några stora överraskningar. Den var också ganska allmänt hållen och saknar i det här läget konkreta åtgärder, tycker han. Mycket beror på hur stor flygflottan i slutändan kommer att vara och hur stor omsättningen är som rörelsevinstnivån räknas på. Hur efterfrågan utvecklas inverkar också.\n\nAntti Viljakainen tror att Finnairs nya strategi trots allt har möjlighet att återställa lönsamheten. De goda alternativen är få efter att kriget i Ukraina stängt det ryska luftrummet.\n\n– Asienstrategin var så naturlig för Finnair, det är svårt att se att det skulle gå att hitta ett annat alternativ som är lika bra, säger han.",
    "Indiens regering: Kristna attackeras inte": "Avfärdar uppgifter om riktat våld mot kristna som “antaganden”\n\nI en inlaga till Högsta domstolen går Indiens regering går hårt åt de kristna företrädare som vill att myndigheterna låter utreda våldsdåd mot kyrkor och enskilda kristna.\n\nOmkring 200 attacker mot kristna har rapporterats in under årets första fem månader i Indien. Det hävdar de kristna företrädare som i en begäran till Högsta domstolen kräver att dåden utreds och att polisen blir bättre på att skyddar kyrkorna.\n\nDen indiska regeringen ställer sig dock kallsinnig till denna vädjan.\n\nUppgifterna om våldsdåd grundar sig på “halvdana och egennyttiga fakta och egennyttiga artiklar och rapporter […] baserade på enbart antaganden,” skriver inrikesdepartementet i en inlaga till domstolen, uppger Hindustan Times.\n\nPetitionen till Högsta domstolen har lämnats in av den katolske ärkebiskopen Peter Machado, av organisationen National Solidarity Forum, som arbetar med våldsutsatta kristna, och av Indiens Evangeliska förbund, som ingår i Evangeliska världsalliansen.\n\nRapport med drygt 500 incidenter\n\nDe kristna företrädarna hänvisar bland annat till en rapport från Indiens Evangeliska förbund, med uppgifter om 505 enskilda incidenter under 2021. Regeringen har redan tidigare avfärdat många av dessa dåd, och gör det även i sin inlaga till Högsta domstolen.\n\n“I en del fall har man kategoriserat ärenden som är av rent kriminell natur och som bottnar i personliga konflikter, som våld riktat mot kristna,” skriver inrikesdepartementet, som anar dunkla motiv bakom talet om attacker mot kristna.\n\n“Det verkar finnas en dold agenda när det gäller att lämna in sådana bedrägliga framställningar, skapa oro i hela landet och kanske i syfte att få hjälp från utlandet för att lägga sig i vår nations interna angelägenheter,” skriver inrikesdepartementet i sitt svar till Hösta domstolen, enligt Hindustan Times.\n\n[ Pastor i Indien sjöng kristna sånger – misshandlades av polis ]\n\nLagar mot tvångskonvertering\n\nUSA-baserade International Christian Concern (ICC) kritiserar den indiska regeringens svar i ett skapt uttalande.\n\n“I stället för att ta itu med svåra brott mot de mänskliga rättigheterna i det egna landet, verkar den indiska regeringen mer intresserad av att upprätthålla en bild av ett harmoniskt och mångreligiöst samhälle. Men denna taktik är bara en fasad, vilket stora delar av det internationella samfundet börjat inse, är ”, skriver ICC.\n\nKristna utgår bara 2,3 procent av Indiens befolkning, medan hinduerna utgör 80 procent. Flera delstater har antagit lagar som förbjuder “tvångskonvertering” till kristendom.\n\nRadikala hinduiska nationalister använder ofta dessa lagar som förevändning för att angripa kristna, skriver Christian Post i en artikel om ärendet i Högsta domstolen.\n\n“Indiens anti-konverteringslagar är inte ägnade att skydda religionsfriheten, utan snarare ett verktyg för regeringen att förtrycka och straffa religiösa minoriteter,” säger Jeff King, som leder International Christian Concern.\n\n[ Kristusstaty revs i Indien - på regeringens order ]",
    "Indien skickar ”Filmtjuven” till Oscarsgalan": "Mer än 50 länder har nu korat sina bidrag till kategorin Bästa internationella film. Indien valde \"Filmtjuven\" framför \"RRR\".\n\nDet blir en film om film som får representera Indien på Oscarsgalan 2023. Landets officiella bidrag i kategorin Bästa internationella film är ”Filmtjuven”, i regi av Pan Nalin. En delvis självbiografisk historia om kärleken till film, berättad genom en pojkes ögon.\n\n- Jag kunde aldrig föreställa mig den här dagen. Filmen har hyllats världen över men jag har alltid haft en oro i hjärtat, hur får jag Indien att upptäcka den? Nu kan jag andas ut igen och tro på biografen som en plats för inspiration, underhållning och upplysning!, säger regissören till Deadline\n\nMånga hade dock hoppats att Indien skulle skicka en av filmårets stora snackisar, den underhållande actionkomedin \"RRR\" som släpptes på Netflix i somras.\n\nMer än 50 länder har nu skickat in sina filmkandidater till 2023 års Oscarsgala. Idag blev det också klart att Island tävlar med coming-of-age-filmen ”Beautiful Beings” av Guðmundur Arnar Guðmundsson (”Heartstone”).\n\nUnder de senaste veckorna har Sydkorea valt ut Chan-wook Parks Cannesfavorit ”Decision to Leave” medan Tyskland tävlar med krigsfilmen ”På västfronten inget nytt” som inom kort släpps på Netflix.\n\nSveriges Oscarsbidrag presenteras på torsdag förmiddag.",
    "Samsad flyttade till Skellefteå från Indien – har ingenstans att bo": "Samsad Shola har flyttat 900 mil från Indien till Skellefteå för att jobba som konsult på Northvolt, men utan att ha någonstans att bo.\n\nHan tycker att företag generellt borde ta ett större ansvar för sina anställda.\n\n– Jag tycker att företag borde se till att ha bostäder färdiga åt sina anställda, innan de rekryterar ingenjörer, säger Samsad Shola.",
    "Trailer för tv-serien Shantaram. Charlie Hunnam rantar runt i Indien.": "Apple har släppt en trailer för den kommande tv-serien Shantaram vilken baseras på Gregory David Roberts roman med samma namn. I serien får vi följa hur heroinisten Lin Ford tar sin tillflykt till Indien för att där hamna i diverse skumraskaffärer och äventyr. Apple skriver om serien:\n\n\"Shantaram\" följer den förrymde fången Lin Ford (Hunnam) som vill förlora sig i det livliga och kaotiska 1980-talets Bombay. Ensam i en okänd stad kämpar Lin för att undvika de problem han flyr ifrån. Efter att ha fallit för den mystiska och spännande Karla, måste Lin välja mellan frihet eller kärlek - och alla bekymmer den för med sig.\"\n\nShantaram består av tolv avnsitt och de första tre av dessa släpps på Apple TV+ 14 oktober. Därefter kommer det att släppas ett avsnitt i veckan fram tills säsongsfinalen som börjar sändas 16 december.",
    "Indiska Oyo återupplivar planer på notering – BN": "Indiska hotellbokningsplattformen Oyo, uppbackade av bland annat japanska techinvesteraren Softbank, har återigen börjat titta på en börsnotering. Det uppger källor till Bloomberg News.\n\nBolaget siktar på en listning i början av 2023, förutsatt att den indiska börsen håller sig uppe och de ekonomiska förhållandena förbättras, sade källor.\n\nOyo lämnade in en preliminär ansökan om notering 2021 men fick skrota planerna efter att den fördröjda pandemin skadat tillväxten och lett till massiva uppsägningar. Bolaget står nu finansiellt stabilt efter att kostnaderna kapats och skulderna ytterligare reducerats från att resandet återvänt.\n\nOyo, som formellt heter Oravel Stays, är fokuserade mot fyra marknader; Indien, Malaysia, Indonesien och Europa.\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Indiska biltillverkaren Mahindra uppges vilja ta in uppemot 500 miljoner dollar för elbilssatsning – Reuters": "Den indiska biltillverkaren Mahindra befinner sig i diskussioner om att resa mellan 250 till 500 miljoner dollar för att accelerera sin satsning på elbilar, uppger en insatt källa till Reuters.\n\nDiskussioner förs med globala gröna fonder och private equity-bolag enligt källan, som pratar med krav på anonymitet då informationen är privat.\n\nMahindras nya elbilsenhet värderades till 9,1 miljarder dollar i juli efter deras kapitalresning på 250 miljoner dollar från British International Investment.\n\nI Indien utgör elbilar bara 1 procent av den totala årliga bilförsäljningen på cirka 3 miljoner bilar. Regeringen vill öka detta till 30 procent till 2030.\n\nFilip Lindkvist\n\nNyhetsbyrån Finwire",
    "Ajay från Indien flyttade till Jonsered – blev hjälte": "Ajay Mundra är uppvuxen i regionen Rajasthan i nordvästra Indien, men hans karriär som ingenjör har tagit honom till stora delar av hemlandet. Förra året tog karriären honom till Sverige och Göteborg och när det var dags att flytta hit bosatte sig han och hans fru i Jonsered i Partille.\n\n– Det var den lägenheten som fanns. Men det visade sig vara väldigt lyckat. Jonsered är väldigt lugnt och vackert och jag gillar naturen. Det är också avslappnande att bo en bit från storstaden, säger han.\n\nGöteborgs City Cricket Klubb gled ur högstaserien Allsvenskan förra året. Den här säsongen har de gått upp igen. I sin roll som slagman, eller ”batter” ansvarar Ajay Mundra för att göra poäng och med stor erfarenhet av gentlemannaspelet från sitt hemland har klubben dragit stor nytta av honom. Han gjorde nämligen flest poäng i hela Superettan.\n\nKlimatet präglar spelet\n\nNär det i helgen vankades slutspel i Stockholm var det alltså redan klart att laget var klara för spel i högstadivisionen. I cricket spelas nämligen slutspel för äran och inte för avancemang.\n\nSpelet är dock annorlunda här i Sverige jämfört med i Indien. Det beror till stor del på klimatet, förklarar Ajay.\n\n– Det torra varma klimatet i Indien gör att bollen beter sig på ett annat sätt där än här i Sverige där det blåser mer och är kallare. I Indien är det enklare att göra poäng, här måste man jobba för det mer. Det är inte bara att slå och hoppas på det bästa.\n\nAjay Mundras lag består mer eller mindre bara av spelare med liknande ursprung som Ajay själv, men han har på sin korta tid i Sverige märkt att de infödda svenskarna är nyfikna på det anrika spelet.\n\n– Jag möter många som frågar om spelet i samband med exempelvis matcher. De är intresserade av att lära sig hur det fungerar och vad skillnaden mot baseball är. Det känns väldigt kul och det känns som att intresset för cricket ökar i Sverige.\n\nLÄS OCKSÅ: Efter dundersuccén – nu får ”Hitta ut” fler checkpoints\n\nLÄS OCKSÅ: Efter flykten – nu jobbar Nathy på Partille Tennis\n\nLÄS OCKSÅ: Nerlagt truckgarage blev ett mecka för tyngdlyftare\n\nSå här prenumererar du och hämtar apparna: Klicka HÄR för att komma till prenumerationserbjudandet. Då får du inloggningsuppgifter som du kan använda för att logga in med i e-tidningsappen och nyhetsappen. De nedladdningsbara apparna hittar du om du söker på ”Partille Tidning” i AppStore eller Google Play.",
    "Byggde för högt – här sprängs tvillingtornen på nio sekunder": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "Vladimir Putin öppnar för egna mästerskap": "Vladimir Putin är för närvarande i Samarkand, Uzbekistan, där toppmötet för den asiatiska samarbetsorganisationen, SCO, äger rum.\n\n\n\nDär träffar han bland annat ledare som Kinas Xi Jinping, Irans Ebrahim Raisi och Turkiets Recep Tayyip Erdogan och mötet beskrivs som en möjlighet för den ryske presidenten att visa att landet inte är helt isolerat från världen.\n\n\n\nKLIPP: Spelare lämnar Ryssland (30 aug)\n\nJavascript är avstängt Javascript måste vara påslaget för att kunna spela video Läs mer om webbläsarstöd Många lag har fått förstärkning från KHL då de jagar CHL-titeln. Foto: Bildbyrån\n\nKan möta Kina och Indien\n\nEnligt Reuters har Putin öppnat för att SCO, där stornationer som Kina och Indien ingår, borde överväga att arrangera idrottstävlingar framöver.\n\n\n\nInternationella olympiska kommittén (IOK) har rått de olympiska sporterna att stänga av ryska och belarusiska idrottare från internationellt tävlande, vilket de flesta sporter hörsammat. Ryssland har även tidigare öppnat för att arrangera egna mästerskap.\n\n\n\nVice premiärminister Dmitrij Tjernysjenko sade till den ryska nyhetsbyrån Interfax tidigare i september att Putin vid många tillfällen tagit upp idrottarnas dilemma, att inte få träna på utländska anläggningar och inte få tävla.\n\n\n\n– Presidenten har lyft behovet av ett utökat antal inhemska tävlingar, med medverkande från andra vänligt sinnade länder. De aktiva behöver tävla, inga elitidrottare kan bara träna, det är omöjligt, sade Tjernysjenko.",
    "Restauranger i Göteborg: GP recenserar Spice Room": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "Lööf till Åkesson: Låter som en trollkarl – simsalabim": "Lööf till Åkesson: Låter som en trollkarl – simsalabim\n\nNär partiledarna debatterade klimatet i SVT:s stora partiledardebatt lyfte centerledaren Annie Lööf vikten av satsa på forskning och innovation på hemmaplan. Hon påpekade att klimatkrisen är ”här och nu” och hon frågade sig om de övriga inte ser allvaret.\n\n– Ser ni inte den brända jorden i Kalmar, ser ni inte översvämningarna i Pakistan eller att asfalten smälter i Indien. Då måste vi göra vad vi kan för att ställa om, sa Lööf och lyfte reduktionsplikten som den viktigaste åtgärden\n\nSD-ledaren Jimmie Åkesson var inte imponerad. Han ifrågasatte hur åtgärder i Sverige förhindrar att asfalt i Indien smälter.\n\n– Det är befängt. På vilket sätt gör världens högsta dieselpriser här att vi räddar asfalten i Indien? Det har inget med saken att göra, sa Åkesson.\n\nLööf slog tillbaka:\n\n– Jimmie Åkesson låter som en gammaldags trollkarl. Ingenting här, ingenting där. Vi ska inte göra något hemma, ingenting någon annanstans. Och simsalabim försvinner både klimatpolitiken och trovärdigheten.",
    "Trots och tradition i indisk romandebut": "Ett ungt par i Trivandrum, Indien, filmas i smyg när de har sex utomhus. Videon sprids på internet, och snart är skandalen ett faktum.\n\nUpplägget skulle kunna vara grund för dyster läsning, men Aravind Jayans debutroman ”Tonårspar har kul på allmän plats” är en bitvis humoristisk berättelse om sociala konventioner och sociala medier. Titeln är en vink till porrtitlar, i själva verket är paret i tjugoårsåldern.\n\nSkilda attityder\n\nBoken kom ut i Indien och Storbritannien i juli, och har översatts till flera europeiska språk. Aravind Jayan kommer även att besöka bokmässan i Göteborg i september.\n\n– Jag tycker inte så mycket om när folk antar att det är en kommentar på Indien som helhet, på grund av det faktum att det är så svårt att kommentera Indien som helhet. Jag tror att det specifikt indiska kan vara att det finns så många rörliga delar, så många människor vars attityd helt skiljer sig från din, säger Aravind Jayan.\n\nDet är inte själva sexet som är i fokus, utan skandalen. Vad ska folk tycka?\n\n– Berättelsen skildrar hur de olika generationerna försöker anpassa sina reaktioner efter vad de tror förväntas av dem. Föräldrarna har jobbat sig upp. De har flyttat till ett grindsamhälle och köpt en vit Honda civic, vilket signalerar medelklass. De vill framstå som goda, ansvarsfulla föräldrar som har uppfostrat goda, ansvarsfulla barn. Den yngre generationen använder sig av sociala medier för att positionera sig. De name­droppar och pratar om vem som borde canclas. De försöker stå upp för individualitet och sexpositivitet genom att verka obrydda över det hela. Alla försöker bibehålla sin värdighet, men situationen sliter på familjebanden.\n\n– Jag skrev ett utkast först där jag roterande mellan de olika karaktärernas perspektiv, och problemet var att det blev så melodramatiskt. Så jag bestämde mig för att spola hela idén, säger Aravind Jayan.\n\nHistorien berättas istället av den yngre brodern, en mellanhand mellan läsaren och händelserna, och mellan de olika karaktärerna.\n\n– Eftersom berättaren finns blir ingen av karaktärerna demoniserad. Det var viktigt för mig. Han är väldigt klar över att ingen har helt fel. Alla försöker bara agera utifrån sin förmåga och förståelse. Jag vill inte att läsaren ska välja sida, säger Aravind Jayan.\n\n”Avskyvärt system”\n\nBoken behandlar inte kast­systemet i sig, men nämner kast som en del av den rutinkoll äktenskapsmäklare gör när de undersöker potentiella kandidater.\n\n– Så många människor har dödats på grund av kast. Det är ett absolut avskyvärt system, men det är något som pågår varje dag på olika nivåer. Det är många människor som inte är öppet kastistiska, men som ändå har preferenser, säger Aravind Jayan.\n\nVilka frågeställningar vill du väcka med boken?\n\n– Jag vet inte om boken är polemisk nog för att starta någonting. En debatt som har uppstått bland vänner handlar om vilken karaktär de tycker har rätt, och varför. Jag tror att det avslöjar vilken position man har i sin egen familj. Många har sagt att de identifierar sig med berättaren. Jag tror att rollen som mellanhand är ganska vanlig i indiska familjer, någon som medlar i konflikter och ser till att allt flyter på, säger Aravind Jayan.\n\nSkulle du säga att din bok ger uttryck för något nytt?\n\n– Krocken mellan det moderna Indien och det gamla Indien är något som alltid har varit aktuellt. Det som boken möjligtvis fångar, om jag får säga det själv, är hur människor försöker räkna ut var de står och vad som förväntas av dem i detta föränderliga Indien. På det sättet tror jag att den är relaterbar, för det är något som alla ständigt gör. Jag tycker inte att jag ligger i framkant i debatten, det är en stor debatt som har pågått länge. Boken låter människor som inte befinner sig i Indien få en glimt av vad som händer. Den fångar ett ögonblick, men det är allt det är. En liten bit, säger Aravind Jayan.",
    "En publicerad fallserie studie indikerar att TSE kan utföras utan generell anestesi": "En publicerad fallserie studie indikerar att TSE kan utföras utan generell anestesi tor, sep 15, 2022 16:00 CET Report this content\n\nScandinavian ChemoTech’s Medical Affair-team är glada att kunna meddela att en betydelsefull studie, utförd vid Department of Anesthesia and Critical Care, All India Institute of Medical Sciences (AIIMS) i Indien, har visat att TSE är säker att användas under sedering i vaket tillstånd- utan generell anestesi (GA) med god systemisk smärtkontroll samt sedering.\n\nFallserien publicerades den 14 september 2022 i Saudi Journal of Anesthesia / Volym 16 / Utgåva 4 / oktober-december av anestesiologteamet vid AIIMS Jodhpur.\n\nFörfattarna till publikationen är: Priyanka Sethi, Raksha Vyas, Manbir Kaur, Pradeep Bhatia från Department of Anesthesia and Critical Care, All India Institute of Medical Sciences (AIIMS), Jodhpur, Rajasthan, Indien.\n\nStudien inkluderade en grupp av 21 patienter som fick TSE behandling under sedering och smärtlindring. Av de 21 patienterna löpte fyra patienter mycket hög risk vid GA och inkluderade ett fall av lokalt avancerad bröstcancer, två fall av huvud- och halskarcinom (H&N) och ett återfall i bröstväggen av esofagus karcinom. Den höga risken berodde på medicinska skäl. Alla patienter återhämtade sig väl och inga negativa effekter observerades.\n\n\"Vi fann det säkert att utföra TSE-behandlingen utan GA. Istället använde vi sedering i vaket tillstånd med hjälp av trans-nasalt fuktat snabbt insufflationsventilerande utbyte (THRIVE) och dexmedetomidininfusion. Detta resultat visar att behandling av avancerade H&N-cancerpatienter inte nödvändigtvis behöver vara under GA.\" - säger Dr Manbir Kaur, Institutionen för anestesi och kritisk vård, All India Institute of Medical Sciences (AIIMS)\n\n”Fyndet i denna publikation är av stor betydelse för oss framåt i Indien såväl som resten av världen. Att undvika GA gör inte bara terapin säkrare och enklare att utföra utan det gör också terapin ännu mer kostnadseffektiv för både sjukvården och för de privatbetalande patienterna.” - säger Dr Suhail Mufti, medicinsk rådgivare för ChemoTech\n\nPublikationen finns på ChemoTechs hemsida www.chemotech.se/chemotech-publications/\n\neller kan laddas ner från: www.saudija.org\n\nFör mer information vänligen kontakta: Mohan Frick, VD\n\n\n\nTele: +46 (0)10-218 93 00\n\nMail: info@chemotech.se\n\nCertified Adviser: Erik Penser Bank, Tel: +46 8 463 80 00, E-mail: certifiedadviser@penser.se\n\nScandinavian ChemoTech AB (publ)\n\nChemoTech är ett svenskt medicinteknikföretag med säte i Lund som utvecklat en patenterad teknologiplattform för att ge cancerpatienter tillgång till ett nytt behandlingsalternativ, Tumörspecifik Elektroporation (TSE™), som kan användas för behandling av både människor och djur. Det finns ett stort antal cancerpatienter vars tumörer av olika skäl inte kan behandlas med konventionella metoder men där TSE kan vara en lösning. Därför utvärderar bolaget kontinuerligt nya möjligheter och applikationsområden för teknologin. ChemoTechs aktier (CMOTEC B) är noterade på Nasdaq First North Growth Market i Stockholm och Erik Penser Bank är bolagets Certified Adviser. Läs mer på: www.chemotech.se.\n\n",
    "Wyld Networks och HyperThings meddelar partnerskap om leverans av satellitbaserade IoT-lösningar i Mellanöstern och Indien": "Wyld Networks och HyperThings meddelar partnerskap om leverans av satellitbaserade IoT-lösningar i Mellanöstern och Indien tor, sep 01, 2022 09:08 CET Report this content\n\nWyld Networks meddelar idag ett avtal med HyperThings om att distribuera satellitbaserade IoT-lösningar i Mellanöstern och Indien.\n\nHyperThings™ är en innovativ leverantör av ”Internet of Things”-baserade produkter och lösningar för smarta städer (Smart City) och industriella domäner med kärnfokus på LPWAN-baserad anslutning. HyperThings har kontor i Mellanöstern och Indien har etablerat affärsrelationer med företag som Bosch, SAP och HP.\n\nWyld Connect är en sensor-till-satellitbaserad IoT-teknologi utvecklad av Wyld Networks som möjliggör datainsamling på ett kostnadseffektivt sätt var som helst i världen där det inte finns någon trådlös uppkoppling.\n\n”Vi är glada över att arbeta med HyperThings för att rulla ut satellitbaserade IoT-lösningar i regionen. HyperThings har omfattande expertis i att implementera IoT-lösningen och har etablerat kommersiella relationer med företag som har behov av IoT-anslutning för att förbättra sin effektivitet”, säger Alastair Williamson, VD för Wyld Networks.\n\n“På HyperThings tillhandahåller vi konsultation inom IoT, IoT produkter och moduler, industrirelaterade IoT-lösningar, moln- och analyslösningar och produktteknik till våra kunder med fokus på LPWAN-anslutning. Genom att arbeta med Wyld kan vi nu möta våra kunders efterfrågan för att utöka vårt erbjudande så det omfattar satellitbaserad IoT-lösning för att ge dem global täckning”, säger Awdesh Chetal, VD för HyperThings.\n\nFör ytterligare information, vänligen kontakta\n\nAlastair Williamson, CEO Wyld Networks\n\nE-post: alastair.williamson@wyldnetworks.com\n\nTel: +44 7 824 997 689\n\nOm Wyld Networks AB\n\nWyld Networks utvecklar och säljer innovativa trådlösa teknologilösningar som möjliggör prisvärd uppkoppling globalt, vilket adresserar problemet för människor och företag gällande bristen på global nätverksuppkoppling. Lösningarna är främst inriktade på trådlös nätverksanslutning för IoT-produkter och människor.\n\nWyld Networks Ltd grundades i Cambridge, Storbritannien under 2016 och är ett helägt dotterbolag till Wyld Networks AB.\n\nWyld Networks aktie (WYLD) är föremål för handel på Nasdaq First North Growth Market. Certified Adviser är Mangold Fondkommission AB (tel 08-5030 1550, e-post ca@mangold.se).\n\nLäs mer www.wyldnetworks.com",
    "Mamma skar av sambons könsorgan – hade förgripit sig på dottern": "Den 36-åriga mamman, bosatt i Indien, hade levt ihop med sin pojkvän i två år. Kvinnans dotter bodde med paret som blev sambos när dottern hade fyllt tolv år.\n\nNär mamman fick reda på att hennes sambo hade gett sig på hennes dotter som nu är i 14-års åldern såg hon rött.\n\nTog honom på bar gärning\n\nKvinnan arbetade på en gård som ligger i Uttar Pradesh-distriktet Mahewaganj, öster om New Delhi och nära Indiens gräns till Nepal. När hon för några dagar sedan kom hem tog hon sin sambo på bar gärning.\n\nMammans pojkvän visste inte att hon skulle komma hem den dagen, och ska enligt 36-åringen ha försökt att våldta hennes dotter i deras hem.\n\nNär hon såg vad sin pojkvän gjorde reagerade hon instinktivt och försvarade 14-åriga dottern. Mannen ska då ha börjat misshandla henne.\n\nSkar av könsorganet\n\n36-åringen lyckades dock slita sig loss från pojkvännen och sprang till köket för att hämta en kniv.\n\n\"Han attackerade mig till och med när jag försökte rädda min dotter, så jag tog en kniv från köket och högg av hans privata delar för att lära honom en läxa\", säger kvinnan till The Times of India.\n\nMamman tillägger:\n\n\"Jag ångrar inte vad jag gjorde.\"\n\nPojkvännen greps av polis\n\n32-åriga Pojkvännen som förgrep sig på flickan greps av polisen i Mahewaganj-regionen i Uttar Pradesh.\n\nHan är misstänkt för våldtäkt enligt en lag om sexuella övergrepp mot barn i Indien.\n\nEnligt Fox News är han i ett kritiskt tillstånd efter att hans könsorgan blivit avskuret.\n\n\"Bobbitising\"\n\nHuruvida den 36-åriga mamman kommer att kunna åtalas har polisen ännu inte uttalat sig om.\n\nDet har innan skett fall i Indien där kvinnor vidtagit liknande åtgärder när de utsatts för sexuellt våld eller hot.\n\nAtt kapa av någons könsorgan kallas för ”bobbitising” efter Lorena Bobbit som först skapade rubriker 1993 för att hon skar av sin mans penis.",
    "Karusell kraschade från hög höjd– 16 personer skadade": "Minst 16 personer, varav flera barn, skadades efter att en karuselliknande åkattraktion drabbats av ett haveri och fallit från en hög höjd, vilket tidningen Newsweek rapporterar. Olyckan inträffade i söndags under en karneval i Mohali, ett distrikt som ligger i den indiska delstaten Punjab.\n\nÅkattraktionen, som består av en plattform som snurrar runt medan den höjs och sänks, befann sig cirka 15 meter upp i luften när den plötsligt lossnade. Plattformen föll handlöst innan den slog i marken, vilket fick flera människor att slungas ut från sina sittplatser.\n\nHela händelsen fångades på film.\n\nLive Visual of swing breaking in #Mohali phase 8, Many people got injured. Around 16 women & kids were hospitalised after the incident. pic.twitter.com/bay5IfzHLB — Nikhil Choudhary (@NikhilCh_) September 4, 2022\n\n16 personer skadade – utredning inleds\n\nDe flesta av de som skadades ska ha drabbats av rygg- och käkskador, uppger Hindustan Times, men ingen ska ha fått livshotande skador.\n\n– Vi tog hand om de skadade och förde dem till sjukhus, uppger ett vittne vid namn Jaspreet Kaur till tidningen.\n\nHan tillade att säkerhetsvakterna på plats ska ha hotat dem för att de ingrep och att arrangörerna flytt från platsen. Polisen i Mohali har kallat arrangörerna för \"oaktsamma\" och säger att händelsen kommer utredas.\n\n– Vi kommer att starta en utredning och strikta åtgärder kommer att vidtas mot de skyldiga, säger Mohalis vice kommissionär Amit Talwar till Hindustan Times.\n\nArrangörerna uppger att olyckan verkar ha berott på ett tekniskt fel och säger att de kommer att samarbeta med polisens utredning.\n\nLÄS OCKSÅ: Berg- och dalbana stängs permanent efter dödsolycka\n\nLÄS OCKSÅ: Åkattraktion kan tas ur bruk efter andra olyckan i Skara\n\nLÄS OCKSÅ: Olyckor och skandaler på Liseberg\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Lindén: Valrörelsen handlade egentligen om grus": "Det finns en intressant anekdot från en Studentafton i Lund. Det traditionella evenemang som nästan kan jämföras med Oxfords och Cambridges talarkvällar. Carl Bildt sitter där med Ingvar Carlsson, Torbjörn Fälldin och Ola Ullsten samt Ulf Adelsohn som moderator. Alla då levande som aspirerat på statsministerposten och Adelsohn som aldrig fick ha den.\n\nBildt berättar om en debatt mellan Torbjörn Fälldin och Olof Palme. I korthet börjar Palme om bytesbalansen i Indien varvid Fälldin replikerar att riksdagen just hade antagit en lag om grustäktsavgifter. Men Palme ville hellre tala om Indien och Fälldin svarar: Antingen har man grus eller så har man inte grus. Det kan på många sätt sammanfattas som Fälldin mot Palme, eller världen mot gården i Ramvik. Rent tidlöst är det en regel som vann även i år.\n\nInte att undra på, som det heter om man skriver från ett talspråkligt perspektiv. På ont och gott fick världen stryka på foten i detta val för vad som händer i lilla, kalla och provinsiella Sverige. Socialdemokraterna ville göra detta till en ”Hillary kampanj” (snott från Torbjörn Nilsson i SvD) och en folkomröstning om Sverigedemokraterna. Miljöpartiet ville med darr på rösten diskutera att asfalten smälter i Indien och Centerpartiet hade råd att berätta för hela svenska folket att de stod för ett medmänskligt perspektiv. Till syvende och sist handlar det om att det blev en folkomröstning om Sverigedemokraterna och Sverigedemokraterna vann.\n\nVarför?\n\nJo, för att det handlade om grus i maskineriet. Antingen har man grus eller så har man inte grus för att återknyta till Fälldins ord. Du kan återknyta till Sveriges roll i världen – och den är viktig, men sitter du där med skjutningar bredvid dina barns skola, en elräkning som ruinerar dig och en allmän misstro gentemot framtiden så kan du inte likt klimataktivisten Eira börja gråta för att vi inte följer Parisavtalet. ”All politik är lokal”, sade en gång talmannen för USA:s kongress Tip O’Neil och han hade rätt.\n\nNu har vi grus i systemet och några enstaka tusen av väljarna vill se Sverige i en annan riktning. På riksplanet. Andra vill se förändring i regioner och kommuner. Låt dem göra det. Demokratin mår bra av att oppositioner får lära sig regera och regeringar lära sig sitta i opposition, som Carl Bildt också har sagt. En värdig citatmaskin och orden är en värdig lektion inför framtiden: Indien spelar ingen roll när du har grus i maskineriet. Oavsett vad ”generation Greta” vill eller inte.\n\nLäs även: 10 000 tyska bögar och Linda Snecker",
    "Nya rön tyder på att omikron BA.2.75 blockeras lika väl av antikroppar som den nu dominerande varianten": "– Vår studie visar att omikron BA.2.75 har ungefär samma känslighet mot antikroppar som den dominerande varianten BA.5, vilket är lugnande nyheter om vi skulle drabbas av en BA.2.75-våg i Sverige, säger Ben Murrell, biträdande professor vid institutionen för mikrobiologi, tumör- och cellbiologi, Karolinska Institutet, och studiens sisteförfattare.\n\nForskarna från Karolinska Institutet, University of Cape Town, Sydafrika, ETH Zürich, Schweiz, Karolinska Universitetssjukhuset, och Imperial College London, Storbritannien, har även undersökt om monoklonala antikroppar, som används som antivirala läkemedel för att behandla redan infekterade patienter, förlorar sin effekt mot omikron BA.2.75, jämfört med BA.5. Här fann forskarna inte heller några oroväckande skillnader.\n\nNu fortsätter Ben Murrells forskargrupp att studera nya mutationer som har sin genetiska bakgrund i såväl BA.2.75, som BA.4 och BA.5.\n\nStudien finansierades av SciLifeLab, Erling Perssons stiftelse och EU:s Horizon 2020 forsknings- och innovationsprogram. Daniel J. Sheward, Gunilla B. Karlsson Hedestam och Ben Murrell har immateriella rättigheter förknippade med antikroppar som neutraliserar omikron-varianter.\n\nPublikation\n\n“Evasion of neutralising antibodies by Omicron sublineage BA.2.75”. Daniel J. Sheward, Changil Kim, Julian Fischbach, Sandra Muschiol, Roy A. Ehling, Niklas K. Björkström, Gunilla B. Karlsson Hedestam, Sai T. Reddy, Jan Albert, Thomas P. Peacock, Ben Murrell. The Lancet Infectious Diseases, online 1 september 2022, doi:10.1101/2022.07.19.500716.",
    "Expert: Putins värsta vecka – väldigt svårt att förklara": "© Tillhandahålls av Omni\n\nDet har varit en tuff vecka för Vladimir Putin både på hemmaplan och utrikes, efter en lyckad ukrainsk motoffensiv och öppen kritik från Kina och Indien. Den analysen gör flera medier.\n\nPavel K. Baev, forskare på Internationella fredsinstitutet i Oslo, säger till Dagbladet att veckan varit presidentens värsta sedan den ryska invasionen inleddes.\n\n– Han försöker säga att allt går enligt planen, men det är väldigt svårt att förklara vad som händer nu, säger han.\n\nSten Widmalm, professor i statsvetenskap vid Uppsala universitet, lyfter den indiske premiärminister Narendra Modis kommentar till Putin om fred är ”det mest uttrycksfulla i kritisk riktning” som han sagt sedan kriget började.\n\n– Det här är ett krig som har negativa konsekvenser för Indien, ingen tvekan om det, säger han till SvD.\n\nWidmalm tror att Modi kan ha pressats att säga något till Putin av övriga medlemmar i alliansen Quad, det vill säga Australien, Japan och USA.\n\nRelaterade länkar:\n\nBaev: Väldigt spänt (www.dagbladet.no)\n\nWidmalm: Indien vill inte drivas för långt in i en allians med Ryssland (Svenska Dagbladet)\n\nPressen ökar på Putin efter Kinas och Indiens frågor (AP)\n\nLäs mer om Ryska invasionen på Omni",
    "Expert: Rysslands krigsplan föll – har ingen plan B": "Ryssland stänger gaskranen, öppnar för förhandlingar och bjuder in journalister till ockuperat kärnkraftverk. ”Allt hänger ihop med kriget och är ännu ett tecken på att man inte har någon plan B, utan hattar sig fram”, säger Martin Kragh på UI.",
    "35 tv-serier att streama i höst": "35 tv-serier att streama i höst\n\nhelskärm\n\nBiografiska dramer om drottningar, författare och punkband. Dramatik i Thailand, Indien och Norge – och satir på Sicilien. Samt ett par favoriter från förr i 2020-talstappning. Här är 35 serienyheter att streama i höstmörkret!",
    "Så skulle partierna tackla klimatet om de fick bestämma själva": "Klimat och miljö rankas som en av de viktigaste frågorna inför valet. SvD har frågat samtliga åtta riksdagspartier hur klimatpolitiken skulle se ut om de själva fick bestämma efter valet. Partiernas svar är kortade.",
    "Vi Bilägares test av pekskärmar blev en världsnyhet": "Tidigare i sommar publicerade Vi Bilägare ett stort test av pekskärmen i nya bilmodeller. Det visade sig att det är betydligt enklare och säkrare att sköta finesserna i en gammal Volvo V70 med fysiska knappar än i många moderna bilar med avancerade pekskärmssystem.\n\nNyheten har fångats upp över hela världen, från bilsajter som amerikanska Car and Driver och tekniksajter till lokala nyhetstidningar i Australien, Mellanöstern och Indien. Artiklarna har även resulterat i tusentals kommentarer där många håller med om slutsatserna.\n\n”Senaste nytt från avdelningen ’saker som redan är självklart’. Men det är ändå fantastiska nyheter att någon testat detta och fått fram siffrorna. Bra jobbat Vi Bilägare”, skriver en läsare.\n\n”Nu håller vi andan – kan pekskärmsmörkret få ett slut?”, skriver en annan."
}