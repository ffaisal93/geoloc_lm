{
    "Reservoarer i Uganda kan få flytande solpaneler – med svensk hjälp": "Pilotanläggningen blir den första i sitt slag i Afrika. Sweco ska göra förstudien om flytande solpaneler på en av Ugandas kraftverksreservoarer.\n\nSom en del i ambitionen att diversifiera landets energimix ska Uganda placera flytande solpaneler på en av fyra kraftverksreservoarer längs Nilen. I dag står vattenkraft för drygt 80 procent av landers elproduktion.\n\nTeknikkonsultjätten Sweco har fått i uppdrag att göra en förstudie för att avgöra vilken damm som är mest lämpad.\n\nUppdragsgivare är det staliga energibolaget Uganda Electricity Generation Company Ltd (UEGCL).\n\n– Vi kommer att göra en hel del studier om anslutningarna, elnät och elnätskapacitet, och vi kommer även att göra bottenundersökningar, se på förankringsteknik och så vidare. Sedan tittar vi även på vilka miljökonsekveneser som en sådan här anläggning kan få, vilk är förhållandevis begränsade. Vi tittar även vilka effekter anläggningen kan ha på människorna i området, säger Per-Olof Lögdahl, ansvarig för Swecos export inom energi- och industriområdet, till Ny Teknik.\n\nFyra kraftverksreservoarer ska undersökas för att se vilken som lämpar sig bäst för flytande solpaneler. Foto: Sweco\n\nEn förhoppningen är att Swecos resultat ska kunna visa tänkbara finansiärer att det är ett lönsamt projekt som är lämpligt att gå in i. Och för utveckling krävs mer energi. Enligt Per-Olof Lögdahl är det endast cirka 20 procent av befolkningen söder om Sahara som har anslutning till fasta elnät.\n\n– Därmed är behovet av utbyggnad väldigt stort. Uganda är beroende av vattenkraft, men också av att bränna fossila bränslen. Det kan vara större produktionsanläggningar, men också väldigt många små aggregat som små industrier, butiker och byar har. Det här projektet kommer att bidra väldigt bra till en utbyggnad av elproduktionen i Uganda, säger han.\n\nSolcellsanläggningen först ut\n\nSwecos uppdrag ingår i ett avtal mellan Sverige och Uganda. Det omfattar förstudien samt konstruktionshandlingar för en pilotanläggning.\n\n– Anläggningen blir den första i sitt slag i Afrika, och den kommer i alla fall att ligga på ett antal MW. Och potentialen för en fortsatt utbyggnad efter pilotanläggningen är väldigt god, säger Per-Olof Lögdahl.\n\nDet sammanlagda ordervärdet är åtta miljoner kronor. Pengarna kommer från statliga Swedfund, som finansierar och utvecklar hållbara företag i världens fattigaste länder.\n\nPer-Olof Lögdahl är ansvarig för Swecos export inom energi- och industriområdet. Foto: Sweco\n\nEnligt Per-Olof Lögdahl kan en hög efterfrågan på energi bidra till en ökad produktion. Exempelvis utvecklar Uganda ett antal industriparker, och då behöver energiförsörjningen till dem byggas ut. Så utöver en ökad elproduktion behövs en stor utbyggnad på nätsidan.\n\nI uppdraget samarbetar Sweco med två franska och ett tyskt konsultföretag samt underkonsulter från Uganda. Sweco planerar för projektstart inom kort, någon gång i slutet av september/början av oktober.\n\n– Då ska vi ha våra team nere i Uganda för så kallade kickoffmöten med kunden. Sedan kommer projektet att pågå i 21 månader totalt, säger Per-Olof Lögdahl.",
    "Dödsfall i ebola har bekräftats i Uganda": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar."
}