{
    "Kvinnor i Schweiz ska arbeta längre": "Väljare i Schweiz röstade med mycket liten marginal ja till att höja kvinnors pensionsålder från 64 år till 65 år.\n\nDet innebär att kvinnorna nu ska arbeta lika länge som männen för att ha rätt till full pension.\n\nValresultatet betyder att Schweiz kommer att reformera sitt pensionssystem för första gången på nästan ett kvarts sekel.\n\nJa-sidan vann den omdebatterade frågan med 50,6 procent av rösterna",
    "Fler räntehöjningar att vänta i Schweiz – BN": "Enligt schweiziska centralbankschefen Thomas Jordan är fler räntehöjningar att vänta. Det rapporterar Bloomberg News.\n\n”Det kan inte uteslutas att ytterligare höjningar av SNB:s styrränta kommer att vara nödvändiga för att säkerställa prisstabilitet på medellång sikt”, sade Thomas under ett event på fredagen.\n\nInflationen i Schweiz ligger på 3,5 procent och är således lägre än vad den är i andra länder. Trots det finns det tecken enligt Jordan på att priserna stiger snabbt. Inflationen i Schweiz är den högsta sedan 1991.\n\nVid sitt senaste räntemöte förra veckan höjde centralbanken räntan med 75 punkter till 0,5 procent, och därmed avslutades en era med negativa räntor.\n\nJoel Andersson\n\nNyhetsbyrån Finwire",
    "Schweiz folkomröstade om förbud mot ”intensiv djuruppfödning”": "Landets befolkning fick ta ställning i frågan.",
    "Lengdén trea i Schweiz – klättrar på Order of Merit": "Det blev en tredjeplats för Oscar Lengdén när Swiss Challenge 2022 avgjordes på Golf Saint Apollinaire, i franska Folgensbourg. Svensken avslutade med 68 slag och med tio under par var Lengdén till slut fyra slag bakom nyazeeländaren Daniel Hillier. Tredjeplatsen gav en rejäl skjuts uppåt på Road to Mallorca, Challenge Tours Order of Merit, från plats 44 till plats 28. De 20 främsta efter säsongen får kategori på DP World Tour. Jens Dantorp är femma och Mikael Lindberg är sexa på Road to Mallorca.\n\nJesper Svensson delade 13:e plats i Schweiz efter en avslutningsrond på 70 slag medan Christopher Feldborg Nielsen slutade delad 24:a efter 71 slag sista ronden.\n\nGolfskolan – se våra instruktionsfilmer:\n\nText: Martin Strömberg • 2022-09-25",
    "Efter rivstarten i Schweiz – svenskbacken skadad: \"Revbensskada\"": "11:43\n\nSäsongsstarten i Schweiz har varit riktigt bra för Tim Heed.\n\nNu återfinns han däremot på skadelistan.\n\nTim Heed har inlett säsongen starkt för sitt Ambri-Piotta, dit han anslöt inför säsongen efter en sejour i KHL.\n\nPå de fyra inledande matcherna har han noterats för tre poäng, där poängen kommit i de tre senaste matcherna, samtidigt som han fått stort förtroende av tränarna och varit den back som spelat mest av alla i laget där Heed i snitt varit på isen i strax över 23 minuter per match.\n\nMen nu står det klart att han inte kommer kunna spela match på ett tag.\n\nDet var i fredagens match mot HC Ajoie, en match som Heeds lag vann efter bland annat ett mål från svenskbacken, som olyckan var framme. Heed ådrog sig då nämligen en revbensskada som klubben nu beräknar kommer hålla hoom borta från spel i tre till fyra veckor.",
    "Missräkning för Spanien - föll mot Schweiz och tappade förstaplatsen": "Inför lördagens möte med Schweiz på hemmaplan i Zaragoza ledde Spanien A-divisionens grupp 2 i Nations League. Då stod man för en rejäl missräkning och tappade den förstaplatsen till Portugal.\n\nFör efter bara 21 minuter tog Schweiz ledningen när Ruben Vargas assisterade den nyblivne Manchester City-mittbacken Manuel Akanji till 1-0. Spanien kvitterade tio minuter in i den andra halvleken genom Jordi Alba, men tre minuter därefter såg Breel Embolo till att Schweiz återigen gick upp i ledning när Monaco-forwarden gjorde 2-1. Framspelare till 2-1-målet? Manuel Akanji.\n\n2-1 blev sedermera slutresultatet och då Portugal parallellt med Spaniens match besegrade Tjeckien på bortaplan i Prag gick de förbi Spanien i tabellen. Portugal leder därmed grupp 2 på tio poäng inför den sista matchen - gruppfinalen mot Spanien på tisdag.\n\nANNONS\n\nStartelvor:\n\nSpanien: Simon - Azpilicueta, E. Garcia, Torres, Alba - Gavi, Busquets, Pedri - F. Torres, Asensio, Sarabia.\n\nSchweiz: Sommer - Widmer, Akanji, Elvedi, Rodriguez - Freuler, Xhaka - Sow, Shaqiri, Vargas - Embolo.",
    "Tackade för sig efter succén i Kloten: \"Åren i Schweiz var mina bästa säsonger\"": "Igår\n\n– Åren i Schweiz var mina bästa säsonger. Jag är glad över att jag hittade tillbaka till den där spelaren som jag sökt i många år, att kunna vara en produktiv spelare och leda lag som jag inte klarade av i slutet i SHL, säger Figren till HockeyNews.se.\n\nNu börjar ett nytt kapitel i livet och 34-åringen har börjat jobba för Hockeyallsvenskan.\n\nSOLNA. Robin Figren vann SM-guld i Frölunda och han avslutade karriären med att föra upp Kloten i högsta ligan i Schweiz.\n\nRobin Figren gjorde 448 matcher i SHL under tio säsonger och han blev svensk mästare i Frölunda 2016.\n\nHan var med och vann två titlar i Champions Hockey League och han har hunnit med två svänger i Nordamerika under karriären.\n\nForwarden spelade JVM två gånger med Juniorkronorna och han fick göra landskamper med Tre Kronor – men nu är karriären över efter tre framgångsrika år i Schweiz som avslutning.\n\n– Det var mina bästa säsonger, jag måste verkligen säga det. Dels för personen mig själv och jag har aldrig mått så bra i mitt hockeyliv som jag gjorde under dom tre åren, säger Figren till HockeyNews.se.\n\nHan öste in poäng för Kloten i andraligan och i våras så avslutade han sin karriär med att föra upp klubben till högsta ligan.\n\n– Jag hittade tillbaka till den där spelaren som jag sökt i så många år, att vara produktiv och leda laget vilket jag inte klarade av i slutet i SHL så det var skitkul att jag hann hitta tillbaka till det innan det tog slut. Sen var det en jäkligt häftig avslutning också.\n\nHur är det att ta beslutet att lägga av?\n\n– Jag är bekväm med att inte vara hockeyspelare längre. Det kommer väl ta ett tag att verkligen känna det på riktigt nu när man bytt sida till den onda eller goda, det får man välja själv. I dag är jag nöjd med mitt beslut och jag har inte hunnit ändra mig eller ångra mig. Sen kommer det säkert vara tunga dagar när man hellre skulle hoppa in inför ett fullsatt Globen än att sitta på kontoret men idag känner jag mig tillfredsställd, säger han.\n\nNu väntar i stället en roll på Hockeyallsvenskan och Figren kommer att jobba med ligans sociala medier.\n\n– Det är fortfarande lite flytande när det gäller hur rollen kommer att se ut men huvudpunkten är sociala medier och försöka nå ut på ett annat sätt än vad man gjort tidigare. Jag hoppas att kunna ta med en humoristisk sida och få spelarna att bjuda på sig själv. Jag vill ha en bra jargong och tonen mellan oss ska vara att vi lirar och gör det tillsammans och inte jag som tvingar någon till obekväma saker.\n\nDet finns ingen chans att Dick Axelsson kan locka dig till en snabb comeback i Brödernas Hockey?\n\n– Jag var ute och käkade med ett gäng för någon vecka sedan och dom försökte limma upp mig men jag har sagt att jag ska ha fokus på jobbet nu och sedan får vi se när det börjar rycka i \"flippmacka-ådran\" och om man vågar ta sig an den utmaningen.\n\nVilket lag tar klivet upp i SHL den här säsongen?\n\n– Jag kommer säga Björklöven. Jag kan inte peka på vad men det är något i magen som säger \"Löven\" den här säsongen. Sen finns det ett gäng utmanare men magkänslan säger Björklöven.",
    "Schweiz klockexport steg 14,7 procent i augusti": "Schweiz ökade sin export av klockor med 14,7 procent till 1,74 miljarder schweizerfranc i augusti. Volymmässigt var ökningen hela 81 procent, visar siffror från Federation of the Swiss Watch Industry.\n\nDen schweiziska klockförsäljningen har varit under stark återhämtning från pandemin. Och den verkar inte ha påverkats av den geopolitiska utvecklingen eller recessionsoron. Det uppgav organisationens ordförande till nyhetsbyrån Reuters i augusti.\n\nAckumulerat för årets åtta första månader har klockexporten ökat med 11,7 procent mot samma period 2021.\n\nSchweiziska klocktillverkare som Swatch och Richemont avancerar 2,4 respektive 1,1 procent på börsen.\n\nhttps://www.fhs.swiss/scripts/getstat.php?file=comm_220808_a.pdf\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Trippelhöjning av styrräntan i Schweiz": "",
    "Schweiz inleder EM-kampanj – utmanar Sverige": "Redan i våras anmälde man officiellt intresse för värdskapet, då tillsammans med Liechtenstein. Sedan dess har grannlandet försvunnit ur ekvationen, och nio tänkbara schweiziska värdstäder presenterats: Basel, Bern, Genève, Lausanne, Luzern, Sion, S:t Gallen, Thun och Zürich.\n\nSverige vill också arrangera EM 2025, tillsammans med Finland, Norge och Danmark, och har skickat in en preliminär ansökan. Detsamma gäller Frankrike samt Polen. Även Ukraina har anmält intresse, men den ryska invasionen av landet har satt ansökningsprocessen på paus.\n\nDeadline för att lämna in en officiell slutlig ansökan är den 12 oktober 2022. Europeiska fotbollsförbundet (Uefa) tar ett slutligt beslut den 25 januari 2023.\n\nMER FOTBOLL: Jutta Rantala avgjorde med två fullträffar (12/9)",
    "Grant tappade ledningen i Schweiz – med i trio som jagar ett slag bakom": "– Jag var inte riktigt där. Jag hade några riktigt bra slag igår men hade inte samma spel i dag, säger Grant till Europatouren.\n\nNär hon satte en birdie på det 14:e hålet genom att sätta en putt från runt fyra meter och gå upp i delad ledning med just Young gav det förhoppningar inför avslutningen. I går avslutade Grant med fyra raka birdies på hål 15-18.\n\nMen i stället tappade Grant mot gårdagen. På det korta, 129 meter par 3, 15:e ”hole in one hålet” fick hon nöja sig med par och på det 16:e sköt hon inspelet i ruffen bakom greenen och noterades för en bogey och ett besviket kroppsspråk i sensommarvärmen.\n\nKommentatorerna nyfikna på svenska språket\n\nHon diskuterade på svenska med sin pojkvän och caddie Pontus Samuelsson och de engelska kommentatorerna i Europatourens sändning försökte lista ut vad de pratade om. Utan att ha en aning.\n\nPå det 17:e hade Grant en lång eagleputt som gav en lätt birdie och var tillbaka i delad ledning. Hon satte sin fjärde bogey för dagen på det 18:e hålet efter ett inspel i ruffen precis vid greenen. Hon chippade sedan för kort och missade en parputt på inte ens 1,5 meter. I går satte hon nästan alla puttar på mellan tre och fyra meter.\n\nBara på de fyra sista hålen tappade Grant fem slag mot i går.\n\nTävingen spelas över 54 hål och avslutas under lördagen. 23-åriga Grant har slagit igenom stort och vunnit sju tävlingar i år.\n\nMed anledning av den brittiska drottningen Elizabeths bortgång höll tävlingen två tysta minuter klockan 14.20.\n\nTill resultaten.",
    "Helena Lindblad: Alain Tanners filmer balanserade mellan det privata och det politiska": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Schweiz vill stimulera solcellsexpansion på byggnadstak och öppna ytor": "Schweiziska statens energikommission har uttalat sig för att göra solceller obligatoriska för nya byggnader från 2024. Dessutom ska solkraftverk med mer än 20 gigawattimmars produktionskapacitet per år och hög vinterelproduktion uppfylla färre krav och ges särskilt stöd.\n\nVid sitt senaste möte beslutade det schweiziska statsrådets energikommission om åtgärder för att öka vinterelproduktionen så snabbt som möjligt. Statsrådet bör behandla sådana ansökningar efter sommaruppehållet. Å ena sidan förordar kommissionen att från och med 1 januari 2024 måste alla nya byggnader utrustas med solcellsanläggning.\n\nInga ingrepp i naturen\n\nSom ett resultat kan produktionen av solenergi ökas avsevärt utan ytterligare ingrepp i landskapet. Under vissa förutsättningar bör det dock vara möjligt för kantonerna att meddela undantag från denna skyldighet.\n\nUtskottet förespråkar också att det skapas en rättslig grund för ett snabbt genomförande av solcellsanläggningar på marken och även främja dem med ett investeringsbidrag. Det handlar om system med hög vinterkraftsproduktion, vilket är fallet i synnerhet i alpin terräng, och en årlig elproduktion på mer än 20 gigawattimmar.\n\nBland annat bör det inte finnas någon planerings- eller miljökonsekvensbeskrivningsskyldighet för dessa anläggningar och intresset av att de förverkligas bör ha företräde framför andra intressen av nationell och kantonal betydelse. Det enda kravet bör vara markägarnas och lokalsamhällenas samtycke.\n\nBrådskande federal lag\n\nUtöver råden i statsrådet vill energikommissionen se till att även det nationella rådet och dess energikommission kan behandla propositionen under höstsessionen. Bestämmelserna skulle då kunna träda i kraft med kort varsel i form av en brådskande federal lag.",
    "Affärsmannen Kjell Inge Rökke har flyttat till Schweiz": "Den norska finansmannen tillika storägaren i Aker, Kjell Inge Rökke, har flyttat till Lugano i Schweiz. Det skriver han i ett brev till sina aktieägare och anställda, vilket bland annat norska E24 uppmärksammar.\n\n– Jag har valt Lugano som min nya bostadsort – det är varken billigast eller har de lägsta skatterna, men i gengäld är det ett jättebra ställe med ett centralt läge i Europa. Mitt hem i Asker har överlåtits som gåva till min exfru Anne Grete, som ska bo på Konglungen tillsammans med våra två gemensamma barn, skriver Røkke.\n\nMiljardären skriver även att han funderar på att hoppa av flera styrelser.\n\nRökke är en av Norges rikaste personer, med en förmögenhet på 5 miljarder dollar, enligt Forbes.\n\nFilip Lindkvist\n\nNyhetsbyrån Finwire",
    "Förlust efter straffar för U19-herrarna mot Schweiz": "Annons\n\nI en match som bjöd på mycket stannade resultattavlan på 7-7 mellan Sverige och Schweiz. Det hela avgjordes på straffar där Schweiz gick segrande.\n\n\"Vi har mängder med chanser att kunna vinna den här matchen, så det är surt att vi inte gör det\", säger matchens lirare för Sverige, Victor Johansson.\n\n\n\nSverige tog tidigt ett grepp om matchen mot Schweiz. Emil Nyh satte dit inledningsmålet framspelad av Sebastian Öijen och första perioden slutade 3-1 i svensk favör.\n\n\n\nSchweiz kom dock tillbaka starkt och vände till 5-4 i andra perioden. I den tredje perioden stod matchen länge och vägde med mängder av målchanser för de gulblåa. Men matchen slutade till sist 7-7 och avgjordes på straffar där Schweiz drog det längsta strået.\n\n\n\nMatchens lirare för Sverige blev Victor Johansson som skrev in sig i matchprotokollet med två mål och en assist. En poängproduktion som gör att han dessutom leder poängligan i turneringen.\n\n\n\n– Det är såklart kul och något jag tar med mig. Men det är lika tråkigt att vi inte vinner, säger han och fortsätter om matchen:\n\n\n\n– Vi måste trycka dit lägena. Vi har mängder med chanser att kunna vinna den här matchen, så det är surt att vi inte gör det.\n\n\n\nImorgon, söndag, väntar ett rivalmöte mot Finland klockan 09.00. En match Victor Johansson ser fram emot.\n\n\n\n– Revanschlusten är extremt stor, vi vill verkligen vinna nu.\n\n\n\nSveriges förbundskapten Jonatan Brolin lyfter framför allt fram två delar idag som matchavgörande.\n\n– Dels åker vi på för mycket kontringar, vi tappar boll i offensiv zon lite för ofta och vi gör för många misstag med bollen. För att ta ett steg till med det här laget så måste vi bli bättre i duellspelet. Nu försöker vi gå på kontringar innan vi spelat färdigt och vunnit klart bollen. Vi har för bråttom fram.\n\n\n\nMen det finns också flera positiva delar att arbeta vidare med, poängterar Jonatan Brolin.\n\n– En positiv sak idag är att vi kan etablera ett mycket bättre anfallsspel än vad vi lyckades med igår. Vi sårar också motståndarna genom att börja bygga spelet successivt och ta oss ned steg för steg i anfallszon. Så det finns många positiva inslag, men att vi inte får resultatet med oss stör mig. Känslan efter förstaperioden är att vi är ett bättre innebandylag än Schweiz, vi vinner målchanserna, så det är frustrerande att vi inte får till det.\n\n\n\nMatchfakta\n\nSchweiz – Sverige U19-herrlandslaget 7-7 (1-3, 4-1, 2-3)\n\n\n\nFörsta perioden\n\n0-1, 3.34, Emil Nyh, (Sebastian Öijen)\n\n0-2, 08.59, Gabriel Kohonen (Arvid Ase)\n\n0-3, 15.42, Jonathan Berglund (Niclas Sundblad)\n\n1-3, 19.30, Linus Arnold (Elia Seiler)\n\n\n\nAndra perioden\n\n2-3, 1.59, Elia Seiler (Linus Arnold)\n\n3-3, 5.26, Mattia Schmied (Mario Kunz)\n\n4-3, 5.59, Mael Marthaler (Elia Seiler)\n\n4-4, 8.43, Victor Johansson (Jonathan Berglund)\n\n5-4, 9.09, Mattia Schmied\n\n\n\nTredje perioden\n\n5-5, 1.18, Victor Johansson\n\n5-6, 2.11, Arvid Ase (Sebastian Öijen)\n\n6-6, 6.46, Timo Graf (Noah Kern)\n\n6-7, 7.26, Hampus Nydenfeldt (Victor Johansson)\n\n7-7, 11.34, Mael Marthaler (Joris Hanseler)\n\n\n\nAvgörande straff\n\n8-7, Vinz Burren\n\n\n\nshort_text Publicerat av Tero Marjamäki 2022-09-03, kl 13:56",
    "Kan vi förlänga vinstsviten i Schweiz?": "tor 8 sep 2022 kl 13:15\n\nDet är dags för Schweiz igen. Ett land där Arsenal aldrig förlorat en tävlingsmatch.\n\nMembers only\n\nFör att kunna läsa den här texten måste du vara medlem i Arsenal Sweden.\n\nDet blir du snabbt och enkelt här.\n\nÄr du medlem i Arsenal Sweden loggar du bara in med medlemsnummer och lösenord här.",
    "Tuff start i Schweiz för de före detta Djurgårdsstjärnorna": "2 september 2022\n\nDet blev en kort, men jobbig första tävlingsmatch för ex-djurgårdaren Marcus Sörensen i sin nya klubb Fribourg-Gottéron.\n\nDet var i CHL-premiären med schweiziska Fribourg-Gottéron som den före detta Djurgårdskaptenen Marcus Sörensen råkade illa ut mot Ilves redan efter en och en halv minut. I en duell med Tommi Tikka fick Sörensen en smäll över ett finger och det tog så illa att han fick avbryta sin första CHL-match. Då hade han bara varit på isen i 40 sekunder.\n\nDe första rapporterna från Schweiz är något lugnande, då det inte ska röra sig om någon fraktur.\n\n\n\n\n\n– Det är inget trasigt, men vi måste göra några undersökningar. Det kan vara något fel…”, säger Fribourg-coachen Christian Dubé, enligt La Liberté.\n\n\n\n\n\nLÄS MER: Uppgifter: Djurgårdsstjärnan är på väg till schweizisk toppklubb\n\n\n\n\n\nMarcus Sörensen återvände till Djurgården från NHL-klubben San Jose inför förra säsongen och skrev på ett fyraårskontrakt. Men sejouren blev bara ett årig. Redan den 18 februari kunde HockeyNews.se avslöja att Sörensen skrivit på ett treårskontrakt med Fribourg-Gottéron, som vann med CHL-premiären mot Ilves med 3-2.\n\n\n\n\n\nFör en annan före detta Djurgårds- och Röglespelare, backen Éric Gélinas har säsongen i Schweiz också blivit jobbig. Gélinas har åkt på en muskelskada som håller den nyblivne Bern-spelaren ur spel i omkring en månad, vilket gör att han missar säsongsstarten i sin nya klubb.",
    "Kanada möter Schweiz i semifinal i hockey-VM": "SVT:s nyheter ska stå för saklighet och opartiskhet. Det vi publicerar ska vara sant och relevant. Vid akuta nyhetslägen kan det vara svårt att få alla fakta bekräftade, då ska vi berätta vad vi vet – och inte vet. Läs mer",
    "Stjärnlöst Schweiz en munsbit för Damlejonen – Ronja Savolainen besviken på motståndet i kvarten: \"Hade hoppats på Sverige\"": "Med stjärnorna i sjukstugan kunde Schweiz inte utmana Damlejonen alls. Finland slutar trea i grupp A och får nu möta Tjeckien i kvartsfinalen.\n\nFör ett halvår sedan tog Schweiz i OS vara på ett finländskt tumult utanför rinken. Noora Räty hade ratats, Pasi Mustonen lämnat OS – och då vann schweizarna med 3–2.\n\nFinland fick ändå sin revansch i bronsmatchen. Nu är det Schweiz som vill ha en andra chans.\n\nDamlejonen visade redan mot Japan att Susanna Tapanis bröllopsavstickare inte stör dem på isen. Gruppspelsavslutningen blev en snudd på lika mäktig styrkedemonstration.\n\n2–0 efter en period. 4–0 efter två. Då kunde chefstränaren Juuso Toivola med gott samvete byta ut Anni Keisala (som fick rädda tre skott) inför den sista perioden.\n\nOch matchens 20 sista minuter blev helt som väntat en transportsträcka mot tredjeplatsen i gruppen och ett möte mot Tjeckien i kvartsfinal.\n\n– Jag vill inte kritisera motståndaren, men matchbilden blev som den blev. Någon vettig generalrepetition var det inte för oss. Och vår plan var inte heller att kasta in Jenna Silvonen, men då matchen såg ut som den gjorde tänkte vi passa på och ge henne lite istid, säger Toivola till Yle.\n\n\"En promenad – de verkade inte värst intresserade\"\n\nDet var Susanna Tapani som inledde målskyttet i matchen för Finlands del då hon redan i den tredje spelminuten föste in pucken med benet inne i målgården. Fyra minuter senare utökade turneringens blåvita utropstecken Elisa Holopainen till 2–0 med ett snyggt handledsskott.\n\n3–0 kom i sin tur av Krista Parkkonen – hennes första mål i landslaget – efter en fantastisk passning av Michelle Karvinen, och Ronja Savolainen styrde in 4–0 framför målet då Finland fick spela i 5-mot-3 i slutet av den andra perioden.\n\n– Jag brukar väl också kunna göra mål, så det var skönt att lyckas. Speciellt då det hängt lite i luften. Men det här var inte en värst viktig match för oss. Jag hoppas kunna sätta in viktigare puckar också under de kommande dagarna, säger Savolainen själv.\n\nBildtext Elisa Holopainen, Nelli Laitinen, Ronja Savolainen och Viivi Vainikka i den andra powerplayfemman lyckades få in pucken. Bild: Matt Zambonin/HHOF-IIHF Images/All Over Press Finlands damlandslag i ishockey,Ronja Savolainen,Elisa Holopainen,Nelli Laitinen,Viivi Vainikka\n\nSchweiz hade i ärlighetens namn inte oddsen på sin sida ens före matchen. En ihärdig flunsa har spridit sig i truppen och de i särklass viktigaste spelarna Lara Stalder och Alina Müller tvingades båda stå över drabbningen.\n\nEfter att ha pressat tillbaka sina motståndare i två perioder lättade Damlejonen lite på trycket i tredje. Den sista perioden bjöd inte på några mål och slutresultatet skrevs alltså 4–0.\n\n– De verkade inte värst intresserade av att spela. Så det blev rätt tråkigt, lyder Savolainens analys.\n\n– En promenad, kompar backkollegan Nelli Laitinen.\n\n\"Hade hoppats på Sverige\"\n\nI kvartsfinalen ställs Finland mot Tjeckien, som på tisdagen slog Sverige med 3–0 i gruppfinalen i Frederikshavn. Damlejonen, som hittills spelat samtliga matcher i Herning, kommer att åka till den andra tävlingsorten för matchen på torsdag.\n\n– Det blir en helt annan match. De spelar med hög energi, kan passa och håller gärna puck, säger Juuso Toivola.\n\nAtt flytta till Frederikshavn kan bli till en fördel för Damlejonen.\n\n– De har spelat i en större rink där och det brukar vara bra för oss som är vana vid en sådan – att flytta från en mindre till en större. Det finns mer utrymme för oss att använda, säger Savolainen.\n\nMen hon sticker inte under stol med att hon gärna hade mött Damkronorna i kvarten.\n\n– Jag hade ju önskat att de vunnit. Jag ville möta dem och sätta dem på plats. Men deras tid kommer ännu, säger Savolainen.\n\nHistorisk Hiirikoski hyllades\n\nInför matchen mot Schweiz hedrades Jenni Hiirikoski för att hon gör sitt 14:e senior-VM. Det är fler än någon annan damspelare genom tiderna.\n\nDet var en överraskning för lagkaptenen – som verkade lite tagen av stunden.\n\nBildtext Jenni Hiirikoski och Michelle Karvinen följer med hyllningsvideon i hallen. Bild: Matt Zambonin/HHOF-IIHF Images/All Over Press Jenni Hiirikoski,Michelle Karvinen,Finlands damlandslag i ishockey\n\n– Det var en fin stund, en av stunderna man kommer att minnas, säger Hiirikoski som helt klart samlat sig och hittat pokeransiktet igen.\n\nMen radarparet Savolainen är lyrisk:\n\n– Hon är en fantastisk person, herregud, det finns så mycket att säga. Hon hjälper alltid till, ger aldrig upp ... en fantastisk person. Det finns inga andra ord än fantastisk. En verklig kapten. Stiger fram då det behövs. Alla behöver en Jenni Hiirikoski i sitt lag.",
    "Schweiz utmanar Sverige – vill arrangera EM 2025": "Schweiz utmanar Sverige – vill arrangera EM 2025\n\nSchweiz ger sig in i kampen om att arrangera fotbolls-EM för damer 2025, rapporterar Reuters. Landet har skickat in en formell ansökan om att arrangera mästerskapet.\n\nSverige har skickat in en preliminär ansökan om att arrangera mästerskapet tillsammans med Finland, Norge och Danmark. Även Frankrike och Polen vill vara värdar för EM.\n\nEuropeiska fotbollsförbundet (Uefa) tar ett slutligt beslut den 25 januari 2023.",
    "Dam-VM 2022: Schweiz första lag till semifinal efter straffavgörande": "Schweiz besegrade Japan med 2-1 efter straffdrama i den första kvartsfinalen i VM. Japan missade alla sina straffar i avgörandet.\n\nUnder lunchtid tekades den första av fyra kvartsfinaler igång i damernas VM när Schweiz tog emot Japan, dessa två lag som slutade fyra respektive femma i Grupp A. Kvartsfinalen blev en jämn sådan där Japan tog ledningen i den andra perioden. I den tredje perioden kvitterade Schweiz genom Sinja Leemann i numerärt underläge och tog matchen till förlängning.\n\nFörlängningen blev mållös och straffar fick avgöra kvartsfinalen. Där gjorde Schweiz två mål på sina tre inledande straffar, medan Japan missade sina fyra straffar. Det innebar att Schweiz inte behövde slå fler straffar, då man redan vunnit straffläggningen. Schweiz avancerar därmed till semifinal, där motståndet blir klart under kvällen.\n\nAnnons: ⇢ ComeOn- 1000 SEK oddsbonus på JVM ⇠\n\n18+ år | Regler & villkor gäller | Gäller nya kunder\n\n\n\nSverige spelar sin kvartsfinal mot Kanada ikväll 20:00.",
    "Tedenby nobbade Schweiz-buden: \"Inte så dåligt betalt här hemma heller\"": "16 september 2022\n\n– Sedan är det inte så dåligt betalt här hemma heller. Det får man faktiskt inte glömma bort, säger Tedenby till HockeyNews.se.\n\nMattias Tedenby, 32, är tillbaka i HV71. Han hade flera erbjudanden och pengarna i Schweiz var lockande.\n\nHV71 är tillbaka i SHL. Och Mattias Tedenby är hemma i HV efter tre säsonger i Schweiz och KHL.\n\n– Jag bestämde mig ganska tidigt egentligen. Först när jag kom hem behövde jag lite tid att fundera på vad jag ville göra, och efter ett tag kom ”Nubben” (HV71:s nye sportchef Kent Norberg) och vi fick en kontakt. Vi började hålla på lite och sedan var det bara lite smågrejer som var tvungna att lösas. Jag kom inte ihåg exakt vad det var, så det gick ganska snabbt egentligen, säger Tedenby om själva förhandlingarna och diskussionerna kring hans flytt hem till Småland.\n\nMattias Tedenby har varit med och vunnit tre av HV71:s fem SM-guld och fanns med på ett hörn redan 2008 då han debuterade i SHL. Men även om han har ett hjärta som bankar för HV blir det affärer när kontrakt ska skrivas.\n\n– Vi höll en öppen dialog med varandra, och det var en agent som hjälpte till lite. Det kan vara bra om man är för blyg för att säga vad man ska ha, hehe, säger Tedenby.\n\nLÄS MER: Leksandskaptenen: \"Det kändes som att krämen tog slut\"\n\nÄr det känsligt?\n\n– Det är inte så mycket att förhandla om egentligen. Det är smågrejer bara. Så jag sa att kom till mig när kontraktet är klart så skriver jag på det.\n\nTedenbys kontrakt med HV71 gäller till och med 2026. Ett fyraårskontrakt med HV i jämförelse med vad han fick utomlands smällde alltså högre.\n\n– Jag fick erbjudanden, men jag kände, att ja visst, om inte HV hade varit med i bilden så absolut. Till slut, när jag såg det och jag såg det, då blir det HV, säger Tedenby och måttar två högar bredvid varandra för att illustrera sina valmöjligheter.\n\nDu hade bud från Schweiz?\n\n– Ja. Och det är en jättebra liga. Rolig. Sedan blev det ett längre kontrakt. Komma hem och försöka bygga något här. Det blev så istället.\n\nVar det mycket pengar i Schweiz som du sa nej tack till?\n\n– Ja, de betalar alltid bra, så är det ju. Men pengar är inte allt, hehe. Sedan är det inte så dåligt betalt här hemma heller. Det får man faktiskt inte glömma bort.\n\nMattias Tedenby och HV71 är klara med försäsongen. Det är nästan ett halvt nytt lag och spelare som ska hitta sina roller. Tedenby medger att det har varit en omställning att komma tillbaka till Sverige efter ett år i Schweiz och två år i KHL, där storlekarna på isarna för det mesta är mindre.\n\n– Det är stor is igen, så det har varit en liten omställning. Man sätter press lite högre upp i banan än vad jag gjorde där jag spelade förra året. Man ska nog hinna växa in i det.\n\nMattias Tedenby har följt HV71:s kamp i Hockeyallsvenskan för att ta sig tillbaka upp till SHL.\n\n– Det var kul. Det var många vinster ju, så man var glad många dagar efteråt, hehe. De gjorde det jättebra, de gubbar som var med och lyfte upp laget igen. Det var imponerande. Jag följde de flesta matcherna. Jag hade C More i Minsk med VPN som funkade.\n\nOch vad gick igenom ditt huvud när HV71 var klart för SHL?\n\n– Det var lycka. De var värda det. Jag tycker inte att det var något snack egentligen. Var det något lag som skulle gå upp så var det HV. De styrde från första match till sista. Det är svårare än vad många tror. Men de hade ett väldigt ett bra lag.\n\nDet har HV71 även den här säsongen. Och nu med artisten Mattias Tedenby som en av hörnpelarna.",
    "Hedin Automotive expanderar i Schweiz genom förvärv": "Bilhandlaren Hedin Mobility Group förvärvar Alpina Group, som är en återförsäljare av BMW- och Mini-bilar i östra Schweiz. Det framgår av ett pressmeddelande.\n\nAlpina Group driver tre fullserviceanläggningar i St. Gallen, Widnau och Chur. Verksamheten sysselsätter cirka 140 personer och hade förra året en omsättning på cirka 117,5 miljoner euro, motsvarande 1,3 miljarder kronor.\n\nDet är Hedin Mobilitys dotterbolag Hedin Automotive som agerar som köpare i affären. De finansiella detaljerna är hemliga.\n\nHedin Automotive etablerade sig i Schweiz för två år sedan. Det genom förvärv av tre BMW- och Mini-återförsäljare i Zürich-området. Därmed blir Alpina ett steg vidare mot att utöka verksamheten i landet.\n\n”Detta strategiska förvärv utökar vår marknadsnärvaro i Schweiz och därigenom vår position som en av Europas ledande leverantörer av mobilitetslösningar. Därtill stärker vi koncernens långvariga samarbete med BMW vilket är mycket glädjande”, säger ägare och vd Anders Hedin.\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Officiellt: Mario Balotelli flyttar till Schweiz": "Officiellt: Mario Balotelli flyttar till Schweiz\n\nDen evige talangen Mario Balotelli, 32, har hittat en ny klubb – och en ny liga. Under onsdagen presenterar schweiziska FC Sion att de värvat den italienske anfallaren på ett tvåårskontrakt. Balotelli kommer närmast från turkiska Adana Demirspor, dit han kom från Monza för ett drygt år sedan. Balotelli har...",
    "": "",
    "Äventyrare tog vattenvägen till Oskarshamn – från Schweiz": "Äventyrare tog vattenvägen till Oskarshamn – från Schweiz\n\nDe startade i en sjö nära Lausanne i bergriket Schweiz. Nu har Olivier Forney och Aline Guignard paddlat sig hela vägen till Oskarshamn.",
    "Hemligheten bakom Rydells målsuccé: \"Blivit roligare\" – Upsala Nya Tidning": "",
    "Jean-Luc Godard dog av assisterat självmord": "Jean-Luc Godard var en av de franska regissörer som bröt med dåtidens filmiska konventioner och skapade en helt ny rörelse inom filmkonsten på 1960-talet: Den nya franska vågen.\n\nUnder karriären hann den egensinnige, produktive regissören göra mer än hundra filmer i en mängd olika genrer. Från publiksuccéer som ”Till sista andetaget” som gjorde Jean-Paul Belmondo till en stjärna – till filmiska experiment som ”Adieu au langage” 2014.\n\nTisdagen 13 september kom nyheten att han hade gått bort. Reaktionerna lät inte vänta på sig. En hel värld av cineaster sörjde en regissör som till sin död förblev okonventionell och politisk i allt från konst till handling. Så kom också många av hans filmer, och teoretiska tankar om film, att betyda mycket för generationer av både filmälskare och filmskapare.\n\nDrabbad av ”flera invalidiserande sjukdomar”\n\nTvå dagar efter dödsbudet visar medicinska rapporter att orsaken till Godards död varit assisterat självmord. Något familjens juridiske rådgivare också bekräftar, enligt franska tidningen Le Monde.\n\nRegissörens advokat Patrick Jeanneret konfirmerade också för nyhetsbyrån AFP att Jean-Luc Godard valt den form av assistans som är laglig i Schweiz för att avsluta sitt liv. Anledningen var att han drabbats av ”flera invalidiserande sjukdomar.”\n\nDen 91-årige regissören dog i den schweiziska byn Rolle i närvaro av anhöriga. Hans hustru och samarbetspartner Anne-Marie Miéville kommenterade kortfattat i fransk media att maken dött ”fridfullt i sitt hem omgiven av nära och kära”.\n\nJean-Luc Godard kommer att kremeras, och ingen offentlig ceremoni eller begravning kommer att hållas med anledning av hans död.\n\nFörblev politisk till sista andetaget\n\nEnligt en källa som franska tidningen Libération talat med, var det viktigt för regissören Jean-Luc Godard att hans beslut att ända sitt liv blev känt. Så blev till och med den politiskt radikale regissörens död ett politiskt ställningstagande.\n\nI Schweiz har assisterat självmord varit lagligt sedan 1942, förutsatt att den som fattar beslutet är vid sina sinnens fulla bruk.\n\nI Sverige har föreläsaren och författaren Björn Natthiko Lindeblad varit en känd förespråkare av aktiv dödshjälp. I januari valde han att avsluta sitt liv med hjälp av assistans, fyra år efter det att han diagnostiserats med den obotliga sjukdomen ALS.\n\nInom den svenska läkarkåren råder det för närvarande delade meningar om aktiv dödshjälp under vissa förutsättningar bör legaliseras eller inte. Något även Göteborgs-Posten har uppmärksammat i olika artiklar och reportage. Senast porträtterades läkaren Staffan Bergström, rådgivare till Björn Natthiko Lindeblad, i helgmagasinet Två Dagar.\n\nHär kan du få hjälp Behöver du akut hjälp? Ring 112. Självmordslinjen Om du har tankar på att ta ditt liv, eller har någon i din närhet som du är orolig för kan du kontakta Självmordslinjen. Telefon: 901 01 Äldrelinjen Föreningen Mind har en stödtelefon som riktar sig till dig som är 65 år eller äldre och som mår psykiskt dåligt. Telefon: 020-22 22 33 Anhöriglinjen Hit vänder du dig om du behöver stöd i din roll som anhörig eller närstående. Drivs av Anhörigas riksförbund. Telefon: 0200-23 95 00 Jourhavande medmänniska Hit kan du vända dig om du behöver prata med någon nattetid. Telefon: 08-702 16 80 Jourhavande präst Det finns alltid en präst i tjänst på natten. Du når denne via larmnumret 112 – fråga efter jourhavande präst\n\nAnmäl dig till vårt nyhetsbrev GP:s kulturredaktion tipsar om veckans snackisar, händelser och guidar dig till Göteborgs kulturliv. För att anmäla dig till nyhetsbrevet behöver du ett digitalt konto, vilket är kostnadsfritt och ger dig flera fördelar. Följ instruktionerna och anmäl dig till nyhetsbrevet här.\n\nVill du veta mer om hur GP arbetar med kvalitetsjournalistik? Läs våra etiska regler här.",
    "Han ska lyfta Boden Hockeys juniorverksamhet – NSD": "",
    "Förklaringen bakom Mondos oväntade möte med ikonen i lyxorten": "Lördagen den 20 augusti säkrade Armand Duplantis EM-guldet i stavhopp och försvarade därmed sin titel från 2018. Mindre än en vecka senare väntade Diamond Leaguegalan i Lausanne där Duplantis vann på nytt efter ett mäktigt hopp över 6.10.\n\nDäremellan ägnade sig Duplantis åt en annan favoritaktivitet. Nämligen golf.\n\nUnder coronapandemin förälskade sig stavhoppsstjärnan i sporten och passade mellan tävlingarna på att spela i en pro am-tävling som arrangerades av Duplantis sponsor Omega i Schweiz.\n\nDuplantis träff med finländske ikonen\n\nTillsammans med pappa Greg tog de sig till orten Crans-Montana, en ort som av Forbes beskrivs som ”lyxig” och av Snow Magazine som ”ett paradis”.\n\nDet var så Duplantis sprang in i Teemu Selänne. 52-åringen gjorde 687 mål och 1457 poäng under sina 21 säsonger i NHL och anses vara en av Finlands främsta hockeyspelare genom alla tider.\n\nDuplantis agent Daniel Wessfeldt berättar att Selänne äger ett hus i Crans-Montana och deltog därför även han i golftävlingen. Där träffades han och ”Mondo”, varpå Selänne bjöd in Duplantis och hans flickvän Desiré Inglander på middag senare på kvällen.\n\nTeemu Selännes bild med Armand Duplantis och Desiré Inglander. Foto: Privat\n\nDuplantis hyllning till Selänne: ”Supercool”\n\nWessfeldt säger att Selänne är en ”enormt sympatisk man”. Något som backas upp av Duplantis.\n\n– Han är en supercool kille. Om man inte hade vetat att han är en av världens främsta målskyttar i NHL så hade man aldrig kunnat gissa det, säger Duplantis inne på Olympiastadion i Helsingfors.\n\n– Han är bara en avslappnad kille som bara vill ta det lugnt, hänga och äta sin stek. Teemu var supersnäll och väldigt välkomnade. Det är trevligt att träffa en person som man inspireras av och så är han väldigt schysst i verkligheten.\n\nMen golfen då? Hur gick det för far och son Duplantis?\n\n– Golfen gick okej. Ingen av oss är särskilt bra, men vi gjorde så gott vi kunde, säger Duplantis med ett skratt.",
    "Nu finns Volkswagen ID.4 som rallybil": "Italien: Vad innebär ny regim för Sverige och EU?",
    "Polar Structure offentliggör slutligt utfall i det offentliga uppköpserbjudandet till aktieägarna i Netmore": "Polar Structure offentliggör slutligt utfall i det offentliga uppköpserbjudandet till aktieägarna i Netmore tor, sep 22, 2022 20:45 CET Report this content\n\nDetta pressmeddelande får inte, direkt eller indirekt, distribueras eller publiceras till eller inom Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Erbjudandet lämnas inte till (och accepter godkänns inte från) personer i dessa länder eller personer i något annat land där accept av Erbjudandet skulle kräva ytterligare dokumentation, registrering eller andra åtgärder utöver vad som följer av svensk rätt.\n\nPressmeddelande från Polar Structure AB\n\n22 september 2022\n\nPolar Structure AB (”Polar Structure”) offentliggör i det följande information om den slutliga anslutningsgraden i Polar Structures erbjudande till aktieägarna i Netmore Group AB (publ) (”Netmore”) som den 15 juni 2022 lämnades enligt bestämmelserna om budplikt i Takeover-reglerna för vissa handelsplattformar (”Erbjudandet”).\n\nUnder den förlängda och slutliga acceptfristen har Erbjudandet accepterats av aktieägare representerande totalt 23 545 861 B-aktier vilket utgör 5,03 procent av samtliga aktier i Netmore. Tillsammans med de 18 421 052 B-aktier som Polar Structure förvärvat utanför Erbjudandet av SBB (enligt pressmeddelande daterat den 20 juni 2022) och de 16 715 601 A-aktier och 189 049 678 B-aktier som Polar Structure ägde innan Erbjudandet lämnades, samt de 9 292 298 B-aktier som, efter återkallelser, lämnats in inom ramen för Erbjudandet under övriga acceptfrister, innebär anslutningen till Erbjudandet att Polar Structure äger sammanlagt 16 715 601 A-aktier och 240 308 889 B-aktier i Netmore (motsvarande cirka 80,92 procent av det totala antalet aktier och 87,05 procent av det totala antalet röster i Netmore inklusive de aktier som tillkommer efter den nyemission beslutades av Netmores styrelse den 18 september 2022). De aktier som Polar Structure förvärvat utanför Erbjudandet har förvärvats till ett pris per aktie som inte överstiger 1,55 kronor per aktie.\n\nUtbetalning av vederlag för accepter som mottagits under den förlängda acceptfristen beräknas ske omkring den 27 september 2022.\n\nRådgivare\n\nPolar Structure har i samband med genomförandet av Erbjudandet anlitat Advokatfirman Lindahl KB som legal rådgivare och Avanza Bank AB (publ) som emissionsinstitut.\n\nKontakt\n\nFör frågor, vänligen kontakta:\n\nTobias Emanuelsson, VD, tobias@polarstructure.se\n\nKarim Sahibzada, styrelseordförande, karim@polarstructure.se\n\nOm Polar Structure AB\n\nPolar Structure utvecklar och äger infrastruktur som bidrar till ett mer uthålligt och hållbart samhälle. Vi möjliggör omställningen, både idag och imorgon. Polar Structure har ett tydligt helhetsperspektiv inom ramen för infrastruktur och hållbarhet och är verksamma inom järnväg, logistik, energilagring och laddningsinfrastruktur samt digitalisering och förnyelsebar energi.\n\nMer information om Polar Structure finns på www.polarstructure.se.\n\nDenna information är sådan som Polar Structure AB är skyldigt att offentliggöra enligt Takeover-reglerna. Informationen lämnades, genom ovanstående kontaktpersoners försorg, för offentliggörande den 22 september 2022, kl. 20.45.\n\nViktig information\n\nErbjudandet riktar sig inte till personer vars deltagande i Erbjudandet förutsätter att ytterligare erbjudandehandling upprättas eller registrering sker eller att någon annan åtgärd företas utöver vad som krävs enligt svenska lagar och regler.\n\nDetta pressmeddelande och annan dokumentation hänförlig till Erbjudandet kommer inte att distribueras och får inte postas eller på annat sätt distribueras eller sändas in i något land där detta skulle förutsätta att några sådana ytterligare åtgärder företas eller där detta skulle strida mot lagar eller regler i det landet. Polar Structure kommer inte att tillåta eller godkänna någon sådan distribution. Om någon söker acceptera Erbjudandet som ett resultat av att direkt eller indirekt ha överträtt dessa restriktioner så kan accepten komma att lämnas utan avseende.\n\nErbjudandet lämnas inte, vare sig direkt eller indirekt, genom post eller något annat kommunikationsmedel (varmed förstås bland annat telefax, e-post, telex, telefon och Internet) i eller in till Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA och Erbjudandet kan inte accepteras på något sådant sätt eller med något sådant kommunikationsmedel i eller från Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Följaktligen kommer inte detta pressmeddelande eller annan dokumentation avseende Erbjudandet att sändas eller på annat sätt tillhandahållas i eller in till Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA och får inte heller distribueras på liknande sätt.\n\nDetta pressmeddelande skickas inte, och får inte skickas, till aktieägare med registrerade adresser i Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA. Banker, fondkommissionärer och andra institutioner som innehar förvaltarregistrerade aktier för personer i Australien, Hongkong, Japan, Kanada, Kina, Mexiko, Nya Zeeland, Schweiz, Singapore, Sydafrika eller USA, får inte vidarebefordra detta pressmeddelande, eller andra till Erbjudandet relaterade dokument, till sådana personer.\n\nUttalanden i detta pressmeddelande som rör framtida förhållanden eller omständigheter, inklusive information om framtida resultat, tillväxt och andra utvecklingsprognoser samt andra effekter av Erbjudandet, utgör framtidsinriktad information. Sådan information kan exempelvis kännetecknas av att den innehåller ord som ”förutses”, ”tros”, ”förväntas”, ”avses”, ”planeras”, ”ämnas”, ”eftersträvas”, ”kommer” eller ”kan” eller liknande uttryck. Framtidsinriktad information är till sin natur förknippad med risker och osäkerhetsmoment eftersom den avser framtida förhållanden och är beroende av omständigheter som inträffar i framtiden. Till följd av ett flertal faktorer, varav flera ligger utom Budgivarens kontroll, kan framtida förhållanden komma att avsevärt avvika från vad som har uttryckts eller antytts i den framtidsinriktade informationen. All sådan framtidsinriktad information gäller endast per dagen då informationen lämnades och Budgivaren har ingen skyldighet (och åtar sig ingen skyldighet) att uppdatera eller ändra någon sådan information till följd av ny information, framtida händelser eller andra förhållanden utöver vad som krävs enligt tillämpliga lagar och regler.",
    "Balotelli i blåsväder hos nya klubben efter två veckor - klubbade trots sjukdom": "Mario Balottelli är inte ny till skandaler. Men bara två veckor in i äventyret hos sin nya klubb, schweiziska FC Sion, är han redan i blåsväder.\n\nEnligt schweiziska sajten Actu Foot har 32-åringen saknats från träning de senaste dagarna på grund av en bronkit-infektion, men trots det var han på en nattklubb i Lausanne rapporterar Nau.ch. Till synes verkar Balotelli vara berusad då han behöver stöd från två vänner för att gå.\n\nDetta har fått supportrar till klubben att bli rejält ilskna. Italienaren har hittills bara gjort två framträdanden i Sion, båda inhopp från bänken.",
    "Uppgifter: Det svindlande beloppet för att bli fri från KHL-avtalet": "12 september 2022\n\nNu är Nordström en av 18 spelare som lämnat KHL för spel i Schweiz.\n\nDet var kort efter det att Ryssland invaderade Ukraina den 24 februari i år som OS-svenskarna Joakim Nordström och Lucas Wallmark bestämde sig för att lämna CSKA Moskva, KHL och Ryssland.\n\nBåda spelarna hade spelat i NHL och sökt sig till KHL för att spela på en så hög, och välbetald, nivå som möjligt i Europa. Men när Ryssland startade krig mot Ukraina och den ryska propagandan kablades ut blev situationen för dem i CSKA Moskva ohållbar.\n\n– Jag ringde min agent och sa till honom att jag ville lämna Moskva omedelbart. Vi förde sedan samtal med de ansvariga för klubben. Jag sa till dem att jag hade sömnlösa nätter och gjorde det klart för dem att jag inte kunde koncentrera mig på mitt jobb som hockeyspelare under omständigheterna. De förstod det, säger Wallmark till tidningen Blick.\n\nLÄS MER: Rysslands krig fick Nordström att lämna CSKA: \"Ville inte vara en del\"\n\nDet blev till att köpa sig ut från kontrakten med CSKA Moskva. Joakim Nordström, som hade förlängt sitt kontrakt med den ryska arméklubben, har berättat om utköpet för HockeyNews.se.\n\nBeloppet har hittills varit okänt. Men enligt Blick ska det ha rört sig om över en miljon schweizerfrancs, alltså motsvarande runt elva miljoner kronor.\n\nJoakim Nordström har spelat länge i NHL och tjänat bra med pengar och i Davos i Schweiz är man också känd för att betala bra. Lucas Wallmark uppges ha betalat något liknande för att komma loss, men det är obekräftade uppgifter då han inte har kommenterat summan.\n\nFrån KHL har det till den här säsongen flyttat 18 spelare, varav fem svenskar, till den schweiziska ligan för att komma bort från Rysslands anfallskrig mot Ukraina.\n\nFakta/Svenskarna som har lämnat KHL för att spela i Schweiz\n\nFrån CSKA Moskva till Davos: Klas Dahlbeck och Joakim Nordström\n\nFrån CSKA Moskva till Zürich: Lucas Wallmark\n\nFrån Dynamo Moskva till Bern: Oscar Lindberg\n\nFrån Spartak Moskva till Amrbrì-Piotta: Tim Heed",
    "Fromm blir IFF eventpartner till herr-VM 2022": "Annons\n\nDen 5-13 november avgörs herr-VM i Schweiz.\n\nNu står det klart att Fromm blir en av IFF:s eventpartner och kommer synas på den mest centrala exponeringen, mittcirkeln.\n\n\n\nDen 5 november reser Sveriges herrlandslag till Schweiziska Zürich och Winterthur där VM avgörs. Herrlandslaget går in i turneringen som regerande världsmästare efter att ha besegrat Finland under VM i Helsingfors i december.\n\n\n\nVM i Schweiz väntas bli en publiksuccé och biljetterna har gått åt i en rasande fart.\n\nNu står det klart att förpackningssystemsföretaget Fromm blir en av IFF eventpartners och kommer bland annat att synas på mittcirkeln under VM.\n\n– Vi var med som sponsor till VM i fjol och såg vilken fin effekt det blir när idrotten och näringslivet samverkar. Stora internationella evenemang som VM ger oss en väldigt fin exponering samtidigt som innebandyn som sport kan växa både nationellt som internationellt, säger Fromms VD, Göran Storm.\n\n\n\nSponsoraktiveringen möjliggörs genom ett samarbete mellan Internationella Innebandyförbundet och Svenska Innebandyförbundet.\n\n– Fromms engagemang inom idrotten är välkänt. Svensk Innebandy har haft Fromm med under ett antal år och vi ser framemot nya fortsatta bra relationer. Genom ett bra samarbete med IFF kan Fromm nu också gå in som eventpartner i VM. Samarbetet med Fromm ligger helt i linje med vår strategi att växa med våra partners mot våra distrikt, föreningar, men även internationellt vilket vi ser exempel på nu, säger Stefan Jonasson, marknads och arrangemangschef på Svensk Innebandy.\n\nInternationella Innebandyförbundets generalsekreterare John Liljelund:\n\n\n\n– Vi välkomnar samarbetet med Fromm och Svenska Innebandyförbundet, vilket visar att det finns många fördelar av att jobba ihop för att främja internationell innebandy. IFF kan ge Fromm global synlighet i en växande sport och vi är övertygade att VM i Zürich kommer att visa ett fortsatt samarbete med Fromm är givande för alla parter.\n\nshort_text Publicerat av Tero Marjamäki 2022-09-21, kl 16:00",
    "Smolteks styrelse har fattat villkorat beslut om en företrädesemission av units om cirka 67 MSEK": "Smolteks styrelse har fattat villkorat beslut om en företrädesemission av units om cirka 67 MSEK ons, sep 21, 2022 19:06 CET Report this content\n\nEJ FÖR OFFENTLIGGÖRANDE, PUBLICERING ELLER DISTRIBUTION, DIREKT ELLER INDIREKT, I ELLER TILL STORBRITANNIEN, USA, AUSTRALIEN, BELARUS, HONGKONG, JAPAN, KANADA, NYA ZEELAND, RYSSLAND, SCHWEIZ, SINGAPORE, SYDAFRIKA, SYDKOREA, ELLER I NÅGON ANNAN JURISDIKTION DÄR DISTRIBUTION AV DETTA PRESSMEDDELANDE SKULLE VARA OLAGLIG ELLER KRÄVA YTTERLIGARE ÅTGÄRDER ÄN SÅDANA ÅTGÄRDER SOM FÖLJER AV SVENSK RÄTT.\n\nSmoltek Nanotech Holding AB (”Smoltek” eller ”Bolaget”) meddelar att styrelsen idag, villkorat av godkännande från extra bolagsstämman den 24 oktober 2022, har beslutat att genomföra en nyemission av units bestående av aktier och teckningsoptioner med företrädesrätt för befintliga aktieägare om cirka 67 MSEK (”Företrädesemissionen”). Företrädesemissionen omfattas till cirka 65 procent av teckningsförbindelser och garantiåtaganden. Kallelse till extra bolagsstämman offentliggörs genom separat pressmeddelande.\n\nSammanfattning\n\nSmolteks styrelse har, villkorat av godkännande från extra bolagsstämman den 24 oktober 2022, beslutat att genomföra Företrädesemissionen av units bestående av aktier och teckningsoptioner av serie TO 7.\n\nVid full teckning i Företrädesemissionen tillförs Smoltek cirka 66,8 MSEK före emissionskostnader.\n\nVid full teckning och fullt utnyttjande av samtliga teckningsoptioner av serie TO 7, inom ramen för erbjudna units kan Bolaget komma att tillföras ytterligare högst cirka 50,1 MSEK.\n\nFöreträdesemissionen omfattas till cirka 65,0 procent av teckningsförbindelser och emissionsgarantier.\n\nSamtliga befintliga aktieägare erhåller en (1) uniträtt för varje en (1) aktie som ägs på avstämningsdagen den 31 oktober 2022. Fem (5) uniträtter ger rätten att teckna en (1) unit. En (1) unit består av fyra (4) nyemitterade aktier och två (2) teckningsoptioner av serie TO 7. Teckningskursen är 36,00 SEK per unit, motsvarande 9,00 SEK per aktie (teckningsoptionerna emitteras vederlagsfritt).\n\nTeckningsperioden för Företrädesemissionen kommer att löpa från och med den 2 november 2022 till och med den 16 november 2022.\n\nFöreträdesemissionen genomförs i syfte utveckla och stärka organisationen genom rekrytering och utveckling av ytterligare kompetens i syfte att förbereda för att skala upp produktionen till höga volymer.\n\nKommentarer från ledningen\n\n– Vi är oerhört nöjda med de framsteg som vi har gjort under 2022 inom industrialiseringen och kommersialiseringen av våra ultratunna kondensatorer. Samförståndsavtalet och det gemensamma utvecklingsavtalet med Yageo utgör avgörande framsteg för affärsområde halvledare, då vi nu har en perfekt partner för att gemensamt ta fram en första produkt, massproducera den samt sälja den globalt via deras försäljningskanaler.\n\nHåkan Persson, koncernchef och vd för Smoltek Nanotech Holding AB\n\n– Vi ser fram emot en mycket spännande höst. Resultaten av de två pågående demoprojekten samt våra nya kompetenta medarbetare är kritiska milstolpar för att utveckla prototyper, pilotanläggning och kundprojekt inom affärsområde vätgas. Dessutom är det fantastiskt spännande att alltmer få bekräftat vilken boom den globala vätgasekonomin är på väg att bli. Land efter land överträffar varandra i de enorma summor de satsar på utbyggnad av vätgas, där bristen på naturgas har gett en extra skjuts i denna riktning.\n\nEllinor Ehrnberg, vd för koncernbolaget Smoltek Innovation AB.\n\nBakgrund och motiv i sammandrag\n\nBolaget befinner sig i ett spännande utvecklingsskede och arbetar intensivt med utvecklingen av sin innovativa kolnanofiber-baserade teknologi. I syfte att bättre utnyttja potentialen i teknologin har Bolaget uppdaterat sin affärsmodell till att samarbeta med internationella partners för att nå marknaden på ett mer effektivt sätt. Den 18 augusti 2022 tecknade Bolaget ett gemensamt utvecklingsavtal med Yageo Group för kommersialisering av diskreta kondensatorer, vilket innebär att Bolaget får ta del Yageos massproduktionsfaciliteter och försäljningskanaler samt att Smoltek initialt erhåller cirka 15 MSEK för utvecklingsaktiviteter inom ramen för samarbetet. Bolaget har inlett arbetet mot kommersialiseringsfasen för att skala upp tillverkningen till volymproduktion av ultratunna kondensatorer med sikte på att kunna ta emot stora ordrar i slutet av 2024. Inom affärsområdet vätgas har Bolaget tecknat ett samarbetsavtal med en internationell tillverkare av insatsmaterial till elektrolysörer. Bolaget letar nu fler internationella samarbetspartners för att nå vätgasmarknaden på ett effektivt sätt och ta nästa steg i utvecklingsfasen av ett nanofiberbaserat cellmaterial till elektrolysörer som drastiskt minskar investeringskostnaderna för produktion av fossilfri vätgas, vilket innebär en motsvarande drastisk kostnadsreduktion per producerad enhet vätgas.\n\nUnder 2022 har Smolteks styrelse och ledningsgrupp kontinuerligt utvärderat behovet av resurser och kostnader som krävs för att nå de utsatta mål som bolagskoncernen har upprättat och enats om att det krävs tillförsel av kapital för den fortsatta utvecklingen och kommersialiseringen inom Bolagets två affärsområden. Bolaget behöver även finansiering för att långsiktigt stärka och utveckla organisationen genom rekrytering och utveckling av ytterligare kompetens för produktutveckling samt förberedelser för att skala upp produktion till höga volymer.\n\nLikviden från Företrädesemissionen, liksom utnyttjade teckningsoptioner TO 7 ska främst användas för:\n\nFortsatt utveckling av ultratunna kondensatorer samt för att förbereda produkterna för kommersialisering och produktion i höga volymer.\n\nFortsatt utveckling av demonstratorer och produktionskoncept för högeffektiva cellmaterial till elektrolysörer.\n\nRekrytering av kompetens för fortsatt utveckling och arbete för att förbereda Smolteks ultratunna kondensatorer och högeffektiva cellmaterial till elektrolysörer för kommersialisering.\n\nVillkor för Företrädesemissionen\n\nStyrelsen för Smoltek har beslutat, villkorat av godkännande från den extra bolagsstämman den 24 oktober 2022, att genomföra Företrädesemissionen av units bestående av aktier och teckningsoptioner, i enlighet med följande huvudsakliga villkor:\n\nFör varje aktie som ägs per avstämningsdagen, 31 oktober 2022, erhåller innehavaren en (1) uniträtt. Fem (5) uniträtter ger rätt att teckna en (1) unit. En (1) unit består av fyra (4) aktier och två (2) teckningsoptioner av serie TO 7. Teckningskursen per unit uppgår till 36,00 SEK, motsvarande 9,00 SEK per aktie (teckningsoptionerna emitteras vederlagsfritt).\n\nFöreträdesemissionen innebär en emission av högst 1 856 579 units, motsvarande 7 426 316 aktier och 3 713 158 teckningsoptioner av serie TO 7.\n\nVid full teckning i Företrädesemissionen erhåller Bolaget en emissionslikvid om cirka 66,8 MSEK, före emissionskostnader.\n\nTeckningsperioden för Företrädesemissionen kommer att löpa från och med den 2 november 2022 till och med den 16 november 2022.\n\nGenom Företrädesemissionen kan aktiekapitalet komma att öka med högst 884 682,172448 SEK och antalet aktier öka med högst 7 426 316 aktier från 9 282 895 aktier till 16 709 211 aktier. Vid fullt utnyttjande av teckningsoptionerna av serie TO 7 ökar aktiekapitalet med ytterligare 442 341,086224 SEK och antalet aktier ökar med 3 713 158 aktier. Vid full teckning i Företrädesemissionen och vid fullt utnyttjande av teckningsoptionerna av serie TO 7 kommer aktiekapitalet att uppgå till 2 432 879,5562830 SEK och antalet aktier uppgå till 20 422 369 aktier.\n\nAktieägare i Bolaget som inte tecknar units i Företrädesemissionen kommer att vidkännas en utspädning av sitt aktieinnehav. Fulltecknad Företrädesemission medför en utspädning motsvarande cirka 44,44 procent.\n\nVillkor för teckningsoptionerna av serie TO 7\n\nVarje teckningsoption av serie TO 7 ger rätt att teckna en (1) ny aktie i Bolaget. Teckningskursen vid teckning av aktier med stöd av teckningsoptionerna av serie TO 7 uppgår till 70 procent av den volymvägda genomsnittliga kursen för Bolagets aktie under perioden från och med den 17 maj 2023 till och med den 31 maj 2023], dock lägst aktiens kvotvärde (för närvarande 0,12 SEK) och högst 13,50 SEK.\n\nTeckningsoptionerna kan utnyttjas för teckning av nya aktier under perioden från och med den 5 juni 2023 till och med den 19 juni 2023.\n\nVid full teckning i Företrädesemissionen och fullt utnyttjande av samtliga teckningsoptioner av serie TO 7 inom ramen för erbjudna units kan Bolaget komma att tillföras ytterligare högst cirka 50,1 MSEK.\n\nDen maximala ökningen av antalet aktier i Bolaget till följd av full teckning av Företrädesemissionen och fullt nyttjande av vidhängande teckningsoptioner av serie TO 7 kan innebära en ytterligare utspädning om cirka 18,18 procent.\n\nTeckningsoptionerna avses att tas upp till handel efter slutlig registrering hos Bolagsverket.\n\nTeckningsåtaganden, emissionsgarantier och lock-up\n\nFöreträdesemissionen omfattas till cirka 5,1 procent av teckningsförbindelser från befintliga aktieägare, inklusive medlemmar från styrelse och ledning samt vissa huvudägare. Därutöver har emissionsgaranter åtagit sig att garantera upp till 65,0 procent av Företrädesemissionen. Ingångna teckningsförbindelser och emissionsgarantier är inte säkerställda via bankgaranti, pantsättning eller liknande arrangemang. Emissionsgarantierna har lämnats av externa investerare. För emissionsgarantierna utgår garantiersättning om antingen tolv (12) procent av det garanterade beloppet i kontant ersättning eller femton (15) procent av det garanterade beloppet i form av units. Respektive part som lämnat emissionsgaranti har rätt att välja om garantiersättningen ska utgå kontant eller i form av units till en teckningskurs motsvarande vad som gäller i Företrädesemissionen. Ingen ersättning utgår för de teckningsförbindelser som ingåtts. Vidare har Bolagets två största ägare, Gramtec Business Partner AB och Peter Enoksson, som tillsammans representerar cirka 30,7 procent av Bolagets utestående aktier, åtagit sig att inte avyttra sina aktier i Bolaget under en period om nio månader från Företrädesemissionens genomförande genom ett så kallat lock up-avtal.\n\nProspekt\n\nEtt EU-tillväxtprospekt och anmälningssedel kommer att hållas tillgängligt före teckningsperiodens början på Bolagets hemsida, www.smoltek.com/investors.\n\nPreliminär tidplan\n\n27 oktober 2022 Sista handelsdag i Smoltek aktier inklusive rätt att erhålla uniträtter 28 oktober 2022 Första handelsdag i Smoltek aktier av exklusive rätt att erhålla uniträtter 31 oktober 2022 Avstämningsdag för erhållande av uniträtter. Aktieägare som är registrerade i den av Euroclear Sweden AB förda aktieboken denna dag erhåller uniträtter för deltagande i Företrädesemissionen 2 november – 14 november 2022 Handel i uniträtter (UR) på Spotlight Stock Market 2 november – 16 november 2022 Teckningsperiod för Företrädesemissionen 2 november – vecka 45, 2022 Handel i betalda tecknade units (BTU) på Spotlight Stock Market 18 oktober 2022 Beräknad dag för offentliggörande av emissionsutfall\n\nTidplanen är villkorad av att Finansinspektionen godkänt aktuellt prospekt avseende Företrädesemissionen som för närvarande upprättas av Bolaget. Smärre justeringar i tidplanen kan således komma att ske.\n\nRådgivare\n\nMangold Fondkommission AB är finansiell rådgivare till Smoltek i samband med Företrädesemissionen. MAQS Advokatbyrå är legal rådgivare till Bolaget i samband med Företrädesemissionen.\n\nFör ytterligare information, vänligen kontakta:\n\nHåkan Persson, vd Smoltek Nanotech Holding AB,\n\nMail: hakan.persson@smoltek.com\n\nTelefon: 0760 52 00 53\n\nWebb: www.smoltek.com/investors\n\nQualified Adviser\n\nSmolteks Qualified Adviser är Mangold Fondkommission AB,\n\n08 52 77 5020, ca@mangold.se, www.mangold.se\n\nOm Smoltek\n\nSmoltek är ett svenskt teknikbolag baserat i Göteborg, specialiserat inom utveckling och integration av kolnanoteknik. Tekniken används vid tillverkning av vertikala kolnanostrukturer för att skapa en tredimensionell yta i precisionsdefinerade mönster för att lösa avancerade materialtekniska problem inom process- och halvledarindustrin. Bolaget fokuserar idag på att möjliggöra potentialen i utvecklingen av mobiltelefoner, surfplattor och bärbara datorer samt utvecklingen av grön energiproduktion, vilket har mynnat ut i Bolagets två olika affärsområden: halvledare och vätgas. Inom affärsområdet halvledare utvecklar Bolaget ultratunna kondensatorer avsedda för avkopplingskondensatorer till applikationsprocesser i bland annat mobiltelefoner, och inom affärsområdet vätgas är första produkt planerad att bli ett högeffektivt cellmaterial avsett för att användas i PEM-elektrolysörer för att drastiskt minska investeringskostnaderna för produktion av fossilfri vätgas. Bolagets teknik gör komponenter och material tunnare, energieffektivare, kraftfullare och billigare. Detta möjliggörs genom kolnanostrukturernas tredimensionella ytstruktur, vilket skapar en mångdubbelt förädlingsbar yta på samma volym för exempelvis elektriska och kemiska processer. Smoltek har en starkt patentskyddad teknologi bestående av drygt 110 patenttillgångar inom 20 patentfamiljer, varav 76 idag är beviljade patent. Bolagets aktie är listad på Spotlight Stock Market. För mer information, gå in på www.smoltek.com/investors.\n\nViktig information\n\nPublicering, offentliggörande eller distribution av detta pressmeddelande kan i vissa jurisdiktioner vara föremål för restriktioner. Mottagare av detta pressmeddelande i de jurisdiktioner där detta pressmeddelande har publicerats, offentliggjorts eller distribuerats bör informera sig om och följa sådana restriktioner. Detta pressmeddelande utgör inte ett erbjudande om, eller inbjudan att, förvärva eller teckna några värdepapper i Smoltek någon jurisdiktion. Inbjudan till berörda personer att delta i Företrädesemissionen kommer endast att ske genom det EU-tillväxtprospekt som Bolaget avser att offentliggöra med anledning av Företrädesemissionen.\n\nDetta pressmeddelande utgör inte ett erbjudande om eller inbjudan avseende att förvärva eller teckna värdepapper i USA. Värdepapperna som omnämns häri får inte säljas i USA utan registrering, eller utan tillämpning av ett undantag från registrering, enligt den vid var tid gällande U.S. Securities Act från 1933. Informationen i detta pressmeddelande får inte offentliggöras, publiceras, kopieras, reproduceras eller distribueras, direkt eller indirekt, helt eller delvis, i eller till Storbritannien, USA, Kanada, Japan, Australien, Hong Kong, Nya Zeeland, Schweiz, Singapore, Sydafrika , Sydkorea, Ryssland, Belarus eller någon annan jurisdiktion där sådant offentliggörande, publicering eller distribution av denna information skulle stå i strid med gällande lagar och regler.\n\nInom det europeiska ekonomiska samarbetsområdet lämnas inget erbjudande till allmänheten av värdepapper i något annat land än Sverige. I andra medlemsländer i den Europeiska Unionen kan ett sådant erbjudande endast lämnas i enlighet med undantag i Prospektförordningen (EU) 2017/1129.\n\nDetta pressmeddelande innehåller viss framåtriktad information som återspeglar Bolagets aktuella syn på framtida händelser samt finansiell och operationell utveckling. Ord som ”avses”, ”bedöms”, ”förväntas”, ”kan”, ”planerar”, ”tror”, ”uppskattar” och andra uttryck som innebär indikationer eller förutsägelser avseende framtida utveckling eller trender, och som inte är grundade på historiska fakta, utgör framåtriktad information. Framåtriktad information är till sin natur förenad med såväl kända som okända risker och osäkerhetsfaktorer eftersom den är avhängig framtida händelser och omständigheter. Framåtriktad information utgör inte någon garanti avseende framtida resultat eller utveckling och verkligt utfall kan komma att väsentligen skilja sig från vad som uttalas i framåtriktad information\n\nDenna information är sådan som Smoltek Nanotech Holding AB är skyldigt att offentliggöra enligt EU:s marknadsmissbruksförordning (EU nr 596/2014). Informationen lämnades, genom angiven kontaktpersons försorg, för offentliggörande 2022-09-21 19:06 CET.",
    "Teckningsperioden i Pharmacolog i Uppsala AB (publ) företrädesemission inleds idag": "EJ FÖR OFFENTLIGGÖRANDE, PUBLICERING ELLER DISTRIBUTION, DIREKT ELLER INDIREKT, I ELLER TILL RYSSLAND, BELARUS, USA, AUSTRALIEN, HONGKONG, JAPAN, KANADA, NYA ZEELAND, SCHWEIZ, SINGAPORE, SYDAFRIKA, SYDKOREA, ELLER I NÅGON ANNAN JURISDIKTION DÄR DISTRIBUTION AV DETTA PRESSMEDDELANDE SKULLE VARA OLAGLIG ELLER KRÄVA YTTERLIGARE ÅTGÄRDER ÄN SÅDANA ÅTGÄRDER SOM FÖLJER AV SVENSK RÄTT.\n\nIdag, den 14 september 2022, inleds teckningsperioden i Pharmacolog i Uppsala AB (publ) (”Pharmacolog” eller ”Bolaget”) företrädesemission av units bestående av aktier av serie B och teckningsoptioner av serie TO2, vilken offentliggjordes den 5 september 2022 (”Företrädesemissionen”). Teckningsperioden löper till och med den 28 september 2022. Observera dock att förvaltare kan ha ett sista svarsdatum för teckning i Företrädesemissionen som infaller före den 28 september 2022.\n\nVillkor och tidplan för Företrädesemissionen i sammandrag:\n\nFör varje innehavd aktie på avstämningsdagen den 12 september 2022 tilldelades innehavaren en (1) uniträtt. Sex (6) uniträtter berättigar till teckning av en (1) unit. En (1) unit består av två (2) aktier av serie B och en (1) teckningsoption av serie TO2.\n\nTeckningskursen per unit uppgår till 7,50 SEK, motsvarande 3,75 SEK per aktie. Teckningsoptionerna erhålls vederlagsfritt.\n\nFöreträdesemissionen innebär en emission av högst 2 562 458 units, motsvarande 5 124 916 aktier av serie B och 2 562 458 teckningsoptioner av serie TO2.\n\nVid full teckning i Företrädesemissionen tillförs Bolaget cirka 19,2 MSEK före emissionskostnader.\n\nFöreträdesemissionen omfattas till 80 procent av teckningsförbindelser och garantiåtaganden.\n\nTeckningsperiod: 14 september 2022 – 28 september 2022.\n\nHandel med uniträtter: 14 september 2022 – 23 september 2022.\n\nBeräknad dag för offentliggörande av utfall: 30 september 2022.\n\nVid fullt utnyttjande av samtliga teckningsoptioner av serie TO2 i oktober 2023 tillförs Bolaget ytterligare högst cirka 19,2 MSEK, givet full teckning i Företrädesemissionen, före emissionskostnader.\n\nFör fullständig information om Företrädesemissionen hänvisas till informationsmemorandumet som återfinns på Bolagets hemsida: https://pharmacolog.com/.\n\nTeckning med företrädesrätt\n\nDe aktieägare eller företrädare för aktieägare som på avstämningsdagen den 12 september 2022 var registrerade i den av Euroclear Sweden AB (”Euroclear”) och för Bolagets räkning förda aktieboken, direktregistrerade aktieägare, erhåller förtryckt emissionsredovisning med vidhängande inbetalningsavi från Euroclear. För det fall ett annat antal uniträtter än vad som framgår av den förtryckta emissionsredovisningen utnyttjas för teckning, ska den särskilda anmälningssedeln, som finns tillgänglig på Mangolds hemsida https://emission.mangold.se/, användas som underlag för teckning genom kontant betalning.\n\nAktieägare vars innehav av aktier i Bolaget var förvaltarregistrerade hos bank eller annan förvaltare på\n\navstämningsdagen erhåller varken emissionsredovisning eller särskild anmälningssedel från Euroclear.\n\nTeckning och betalning ska då i stället ske i enlighet med anvisningar från respektive förvaltare.\n\nTeckning utan företrädesrätt\n\nAnmälan om teckning utan företrädesrätt genom förvaltare sker enligt instruktioner från respektive förvaltare. För teckning genom en kapitalförsäkring eller ett investeringssparkonto, vänligen kontakta din förvaltare.\n\nAnmälan om teckning utan företrädesrätt i övrigt sker genom elektronisk teckning med Bank-ID på Mangolds hemsida https://emission.mangold.se/. Alternativt genom att skicka in en anmälningssedel via e-post till Mangold.\n\nRådgivare\n\nMangold Fondkommission AB är finansiell rådgivare till Pharmacolog i samband med Företrädesemissionen. Advokatfirman Lindahl KB är legal rådgivare till Bolaget i samband med Företrädesemissionen.\n\nFör mer information kontakta:\n\nMats Högberg, VD\n\nE-post: mats.hogberg@pharmacolog.se\n\nTel: 070-546 50 21\n\nFör frågor med anledning av Företrädesemissionen, vänligen kontakta:\n\nMangold Fondkommission AB\n\nTel: +46 8 5030 1595\n\nE-post: emissioner@mangold.se\n\nOm Pharmacolog AB\n\nPharmacolog tillhandahåller lösningar och produkter som förbättrar effektiviteten och säkerheten vid beredning av injicerbara läkemedel. Vårt mål är att hjälpa till att förhindra medicineringsfel och säkerställa maximal läkemedelseffekt vid behandling av patienter med kraftfulla men potentiellt skadliga injicerbara läkemedel. Pharmacologs produkter hjälper personal på apotek och sjukhusavdelningar att minimera risken för fel i beredningsprocessen. Genom att kontrollera att läkemedel och narkotika som används vid kirurgi inte har manipulerats bidrar våra lösningar också på ett avgörande sätt till att förhindra att läkemedel hamnar i fel händer.\n\nFöljande varumärken ägs och skyddas av Pharmacolog i Uppsala AB: Pharmacolog™-logotyp, DrugLog™, WasteLog™, PrepLog™ och Pharmacolog Dashboard™.\n\nYtterligare information avseende bolaget finns på www.pharmacolog.com.\n\nBolagets Certified Adviser är Mangold Fondkommission AB som nås på telefonnummer 08-5030 15 50 eller via ca@mangold.se.\n\nViktig information\n\nPublicering, offentliggörande eller distribution av detta pressmeddelande kan i vissa jurisdiktioner vara föremål för restriktioner. Mottagare av detta pressmeddelande i de jurisdiktioner där detta pressmeddelande har publicerats, offentliggjorts eller distribuerats bör informera sig om och följa sådana restriktioner. Detta pressmeddelande utgör inte ett erbjudande om, eller inbjudan att, förvärva eller teckna några värdepapper i Pharmacolog i någon jurisdiktion. Inbjudan till berörda personer att delta i Företrädesemissionen kommer endast att ske genom det investeringsmemorandum som Bolaget har offentliggjort med anledning av Företrädesemissionen.\n\nDetta pressmeddelande utgör inte ett erbjudande om eller inbjudan avseende att förvärva eller teckna värdepapper i USA. Värdepapperna som omnämns häri får inte säljas i USA utan registrering, eller utan tillämpning av ett undantag från registrering, enligt den vid var tid gällande U.S. Securities Act från 1933. Informationen i detta pressmeddelande får inte offentliggöras, publiceras, kopieras, reproduceras eller distribueras, direkt eller indirekt, helt eller delvis, i eller till USA, Australien, Belarus, Hongkong, Japan, Kanada, Nya Zeeland, Ryssland, Schweiz, Singapore, Sydafrika, Sydkorea eller någon annan jurisdiktion där sådant offentliggörande, publicering eller distribution av denna information skulle stå i strid med gällande lagar och regler.\n\nInom det Europeiska ekonomiska samarbetsområdet lämnas inget erbjudande till allmänheten av värdepapper i något annat land än Sverige. I andra medlemsländer i den Europeiska Unionen kan ett sådant erbjudande endast lämnas i enlighet med undantag i Prospektförordningen (EU) 2017/1129.\n\nDetta pressmeddelande innehåller viss framåtriktad information som återspeglar Bolagets aktuella syn på framtida händelser samt finansiell och operationell utveckling. Ord som ”avses”, ”bedöms”, ”förväntas”, ”kan”, ”planerar”, ”tror”, ”uppskattar” och andra uttryck som innebär indikationer eller förutsägelser avseende framtida utveckling eller trender, och som inte är grundade på historiska fakta, utgör framåtriktad information. Framåtriktad information är till sin natur förenad med såväl kända som okända risker och osäkerhetsfaktorer eftersom den är avhängig framtida händelser och omständigheter. Framåtriktad information utgör inte någon garanti avseende framtida resultat eller utveckling och verkligt utfall kan komma att väsentligen skilja sig från vad som uttalas i framåtriktad information."
}