{
    "Sverige fortsätter vara det ledande innovationslandet i EU": "Idag presenterar EU-kommissionen sin årliga rapport om innovation i EU, European Innovation Scoreboard. Sverige hamnar på första plats som starkaste innovationsland i EU.\n\nGenom att mäta 32 indikatorer, bl.a. livslångt lärande och antalet anställda i innovativa företag, och jämföra länder kan EU-kommissionen och medlemsländerna få insikt i de relativa styrkorna och svagheterna i innovationssystemen. Detta kan i sin tur ligga till grund för nya åtgärder och satsningar för att ytterligare stärka innovation i EU. För ett litet högteknologiskt exportland som Sverige är innovationer avgörande för vår konkurrenskraft och för klimatomställningen.\n\nSveriges ordförandeskap i EU börjar den 1 januari 2023 och två av de fem prioriteringarna involverar innovation, nämligen att snabba på klimatomställningen samt att stärka EU:s konkurrenskraft för framtidens jobb. Att Sverige åter igen topprankas i European Innovation Scoreboard befäster Sverige som ledande innovationsland och ökar Sveriges möjlighet att inspirera andra länder.",
    "Detta händer om Sverige åker ur B-divisionen": "Resultaten i Uefa Nations League, som har ersatt de europeiska träningsmatcherna, är definitivt inte helt betydelselösa. Utöver intäkter har landslagen också möjlighet att skaffa sig så bra förutsättningar som möjligt inför lottningen till kommande EM-kval. Sverige hade behövt vinna sin grupp alternativt bli bästa tvåan i B-divisionen för att bli en del av seedningspott två. Landslaget är alltså, oavsett vinst mot Slovenien, tredjeseedade inför kvallottningen till EM 2024. Vilket givetvis innebär en tuffare resa till mästerskapet. Lottningen äger rum den 9 oktober.\n\nSveriges förutsättningar\n\nFör Sveriges del är förutsättningarna enkla: Skulle Blågult spela oavgjort eller förlora mot Slovenien är nedgradering till C-divisionen ett faktum. Länder som kan göra Sverige sällskap i en C-grupp nästa säsong är Luxemburg, Färöarna, Azerbajdzjan, Slovakien, Nordmakedonien och Bulgarien som samtliga lyckades stanna kvar i sina C-grupper. Vad skulle då detta innebära ekonomiskt?\n\nANNONS\n\nEn nedflyttning till C-divisionen är, utöver det sportsliga bottennappet, också en ekonomisk smäll för Sverige. För att delta i B-gruppspelet får respektive land 1,5 miljoner euro, motsvarande drygt 16,4 miljoner kronor. Vilket kan jämföras med avkastningen i C-gruppspelet där varje land får 1,125 miljoner euro, drygt 12,3 miljoner kronor, enligt ESPN. Lika stor summa för deltagande får landet som lyckas toppa gruppen även som vinstbonus. I ett B-gruppspel kan ett land alltså maximalt dra in 32,8 miljoner kronor och i en C-division 24,6 miljoner kronor.\n\nUtöver de minskade intäkterna från Uefa kommer en annan ekonomisk smäll bottna i ett betydligt svalare intresse för Sveriges matcher. Drabbningar som Sverige-Färöarna hemma på Friends eller Azerbajdzjan på bortaplan lär resultera i ett betydligt lägre publiksnitt och på så vis även lägre intäkter vad gäller biljettförsäljning.\n\nANNONS\n\nDet är över 20 år sedan Sverige var tredjeseedade inför EM-kval. Senast var inför mästerskapet år 2000, vilket också var första gången Sverige överhuvudtaget lyckades kvala in till ett Europamästerskap. Då lottades landslaget in i en kvalgrupp bestående av England, Polen, Bulgarien och Luxemburg, en grupp man sedan lyckades vinna överlägset. Efter det har Sverige hamnat i förstapotten inför 2004 och 2008 samt andrapotten inför 2012, 2016 och 2020. Oavsett hur det går mot Slovenien ser landslaget alltså ut att gå en svårnavigerad framtid till mötes.\n\nWILLIAM GRÖNLUND",
    "Nato övar hybridhot mot förnybar energi i Sverige": "I torsdags varnade Estlands statsminister Kaja Kallas i ett tal till nationen för att Ryssland kan koppla bort Baltikum från elnätet.\n\nSAS-163 är en forskningsgrupp inom Natos avdelning STO, en motsvarigheten till svenska FOI, som deltog i hybridshotsövningen i Sverige förra veckan.\n\n– Jag tar seriöst på allt som kommer från Estlands ledare, liksom allt som kommer från Moskva, säger Arnold Dupuy som är ordförande i SAS-163, en systemanalysstudie som tittar på hybridhot mot energiförsörjningen.\n\n”Svensk motståndskraft”\n\nKan man tänka sig ett liknande scenario i Sverige?\n\n– Det är möjligt. Det finns en viss motståndskraft inbyggd i det svenska systemet, så konsekvenserna av en riktad attack mot det svenska kraftnätet skulle förhoppningsvis inte bli alltför svåra. Det har ett visst mått av överkapacitet, av motståndskraft, så förhoppningsvis skulle man kunna hantera situationen och få upp kraftnätet igen inom kort, säger Dupuy.\n\nSamtidigt som uttalandet gjordes pågick Nato-övningen i Sverige där olika typer av hybridhot spelades upp. Det är den första övningen i sitt slag där fokus var att testa säkerheten i de förnybara energisystemen som vind och solkraft.\n\n– Huvudskälet är att den branschen är ganska ny och ganska omogen, säger övningsledare Freddy Jönsson Hanberg från forskningsinstitutet Rise.\n\nMen det finns även fördelar som gör förnybar energi mindre sårbart för hybridkrigföring.\n\n– Förnybara energisystem medger ”ödrift”. Man kan isolera mindre konsumtionskluster.\n\nPrioriteringslista\n\nDen stora frågan är dock vilka konsumenter som prioriteras vid eventuella elavbrott. Svenska kraftnät har signalerat flera gånger under de senaste månaderna att det kan bli aktuellt att koppla bort elanvändare på grund av energibrist.\n\nMen listan vilka som prioriteras är inte offentlig.\n\n– Dels är inte den informationen öppen information och dels kan man säga att det vet man inte förrän den situationen inträffar, säger övningsledare Freddy Jönsson Hanberg.\n\nHan hänvisar till Energimyndighetens ”Styrel” som är en beskrivning av den planering som görs för att kunna prioritera ”samhällsviktiga elanvändare”,\n\n– När det gäller manuell (frånkoppling) har det aldrig hänt. Det ska inträffa extrema situationer för att det ska hända, säger Jönsson Hanberg.",
    "Sverige gör sig till internationellt åtlöje": "Mejla Oisín Cantwell\n\nSverige gör sig till internationellt åtlöje\n\nPublicerad: I dag 16.19 Uppdaterad: Mindre än 1 tim sedan\n\nDetta är en kommenterande text. Analys och ställningstaganden är skribentens.\n\nEn talman som förnekar Darwins upptäckter och som betvivlar att dinosaurier har funnits.\n\nDet kommer att bli svårt att förklara för barnbarnen varför riksdagen en höstdag 2022 utan synbart tvång beslöt att göra Sverige till Europas skämt.\n\nHur hamnade denna arma nation ens i den här situationen?\n\nSvar finns givetvis och eländet klubbades i praktiken redan innan riksdagen idag smygöppnade, dagen före kungens traditionsenliga tal och riksdagsåret 22/23:s officiella öppnande.\n\nRegnet öste ner över Stockholm denna måndag, ett faktum som poeter, ledarskribenter till vänster och annat löst folk kan sannolikt hitta en lagom ödesmättad symbolik i.\n\nNyvalda (drygt 90 till antalet) och gamla lagstiftare började anlända till riksdagen redan vid niotiden på morgonen.\n\nI caféet ett par våningar upp var det trångt och fnittrigt. Politiker i små klungor som stojade och fnittrade. Förväntan i luften.\n\n– Jag har aldrig suttit i opposition, suckade en socialdemokrat som valdes in 2014.\n\n\n\nHen såg sorgsen och ensam ut. Men så finns det inte heller något sorgsnare och ensammare än en sosse som har berövats sin makt.\n\nGladast verkade de nyvalda riksdagsledamöterna vara. Om stackarna bara visste vad framtiden har att erbjuda!\n\nStentrist tragglande i något utskott år ut och år in, bara för att sedan bli skandaliserad av Uppdrag granskning efter ha fuskat med ersättning för boendet.\n\nI kammarfoajén trängdes reportrar och fotograf och högg efter Lööf, Busch och de andra.\n\nSverigedemokraten Linus Bylund trängde sig förbi utan att dela ut en enda rugbytackling. Vänsterpartisten Ali Esbati tuggade på en smörgås. Liberalen Johan Pehrson bullrade och skrattade.\n\nEn fotograf välte ner kartan där alla riksdagsledamöter var nämnda med namn och stolsnummer i kammaren.\n\nMagdalena Andersson smet in i statsrådsrummet, ett vip-rum för ministrar, med sitt hov. Sista gången på länge?\n\n– Vi får se hur länge Kristersson klarar det här, sa en socialdemokratisk pressnisse självsäkert.\n\nModeraten Elisabeth Svantesson gled förbi.\n\n– Blivande finansminister, försökte jag.\n\n– You never know, kvittrade hon och flöt vidare.\n\nKlockan började närma sig elva och talmansval. Kön av politiker till toaletterna bredvid kammaren var lika lång som på vilken krog som helst på Stureplan en fredagsnatt.\n\n\n\nExakt på utsatt tid höll den socialdemokratiska ålderspresidenten Carina Ohlsson det så kallade hälsningsanförandet. Och efter några piruetter var det dags för omröstningen till talman.\n\nDet finns ingen tydlig praxis i denna fråga.\n\nSocialdemokraterna har sedan enkammarriksdagens införande 1971, hävdat att det största partiet ska ha posten som talman. Som av en händelse är S det största partiet.\n\nModeraterna är av åsikten att det största partiet i det block som bildar regeringsunderlag ska ha ämbetet. Som av en händelse har det varit M som oftast varit störst de gånger det borgerliga blocket haft makten.\n\nNu blev det varken eller. Andreas Norlén , representant för det numera tredje största partiet, valdes om. Och inte nog med det: han valdes enhälligt, vilket inte har hänt tidigare.\n\nhelskärm Andreas Norlén.\n\nDetta beror dels på att moderaten under sina fyra år som talman byggt upp ett förtroende över blockgränsen, dels på att partier till vänster inte ville höra talas om en sverigedemokratisk talman.\n\nKenneth G Forslund (s) valdes lika odramatiskt till förste vice talman.\n\n\n\nSedan började eländet. Moderaterna, Kristdemokraterna, Liberalerna och Sverigedemokraterna hade nominerat Julia Kronlid (SD) till posten som andre vice talman.\n\nJa, samma Kronlid som lagt den ena riksdagsmotionen efter den andra som har kritiserat aborträtten eller rent av velat inskränka den.\n\nSamma Kronlid som i en intervju för några år sedan ifrågasatte evolutionsläran och som föreslog att den i skolan ska presenteras som en teori bland andra, som om evolutionen inte är bevisad av den samlade vetenskapen.\n\nSamma Kronlid som när hon ändå var i farten hävdade att en högre makt ligger bakom \"hela skapelsen\" och att livet på jorden uppstod för sextusen år sedan.\n\nJulia Kronlid bekänner sig kort sagt till kreationismen: världen och dess levande väsen har tillkommit genom en gudomlig skapelse.\n\nTalmannen är tvåa i rang efter kungen. De vice talmännen är ersättare som leder debatter och voteringar i kammaren då den ordinarie inte kan. De har även representativa uppdrag i internationella sammanhang.\n\nUppdraget är med andra ord inte småskit.\n\nAllvarligt högern, kunde ni inte ha skakat fram en bättre kandidat än så här?\n\n\n\nDen första omröstningen, med regler från stenåldern, där anonyma lappar lades i en urna, slutade med att varken Kronlid eller motkandidaten, Janine Alm Ericson, miljöpartisten, fick majoritet.\n\nhelskärm Julia Kronlid.\n\nVarför röstade bara 173 av högerblockets 176 ledamöter på Kronlid?\n\nDet tisslades och tasslades. Liberaler som trotsat partilinjen? Sverigedemokrater som var arga för att deras polare Björn Söder ratats?\n\n14.30 var det dags för ny omröstning. Nya lappar i den stora blågröngula urnan. Ålderspresident Ohlsson rabblade än en gång namn och kammarplats på varenda politiker som lade sin röst.\n\nOch än en gång hur det hade röstat.\n\nJulia Kronlid...Blankt...Blankt...Julia Kronlid...Julia Kronlid... Janine Alm Ericson...Blankt...\n\nSverigedemokraten fick 174 röster den här gången. Minsta möjliga majoritet.\n\nRiksdagsledamöter applåderade. Kronlid ställde sig upp och bugade diskret i olika riktningar.\n\nKlockan var kvart över tre när riksdagen till slut hade lyckats med sitt försök att utse Sverige till Europas byfåne.\n\n\n\nMen det hade åtminstone slutat regna.",
    "Styrkan har gått förlorad - måstematch väntar Sverige": "Det har varit en händelserik helg där Stryktipset gav 12 rätt och en rejäl slant tillbaka. Där föll jag på en halvgardering. Bittert, men en fin rad ändå. Söndagens Europatips är däremot bara att glömma fortast möjligt. Som tur är kommer det en ny chans snabbt då tisdagen bjuder på ett häftigt Europatips med elva landskamper varav nio stycken från Nations League och med en jackpot att bråka om känns det ännu mer intressant. För att vara med och jaga 13 rätt igen är det som vanligt länken här nedan som gäller.\n\nMåstematchen! - 1. Sverige - Slovenien\n\nÅngestmöte på Friends Arena\n\nSveriges stora styrka har historiskt sett varit ett organisationen med ett starkt försvar och ett grundspel där alla vet vad de ska göra hela tiden. Det har gått förlorat efter att veteraner som Berg, Larsson och Lustig slutat i landslaget. Blågult föll ihop som ett korthus mot Serbien och torskade med 1-4 efter ett antal hårresande misstag i försvarsspelet. Janne Andersson har minst sagt en hel del att jobba på.\n\nIsak Hien debuterade i Belgrad och även om han inte ska lastas för storförlusten märktes det att samarbetet med matchotränade Victor Nilsson Lindelöf knappast satt till 100 procent. Nu har den duon dock fått lite mer tid tillsammans. På mittfältet saknades Albin Ekdal oerhört mycket. Det är en gammal landslagssanning att Sverige aldrig lyckas prestera på topp när Ekdal går skadad.\n\nCajuste spelade första halvleken innan han byttes ut mot Olsson i paus. Svanberg fick däremot 90 minuter och det är en spelare med mycket potential som måste ta på sig en ännu tydligare ledarroll. Offensivt ser det däremot riktigt bra ut. Claesson stod för målet framåt efter ett oerhört vackert förarbete av Forsberg och Kulusevski. En trio som ska kunna skapa chanser nu också. Dessutom finns Elanga och Quaison att tillgå.\n\nSlovenien tog en fin skalp när Norge besegrades med 2-1 hemma i Ljubljana och därmed passerade de Sverige i tabellen. Kryss räcker för att gästerna ska hålla sig kvar i divisionen och känslan är att de kommer försöka sätta defensiven först. Bijol kommer få ta ett stort ansvar och längst bak finns en viss Oblak. Den bästa mittfältaren Kurtic är dock avstängd och det är även anfallaren Sporar som nätade mot Norge. Två rejäla avbräck.\n\nSloveniens största hot är istället tonåringen Sesko som varit riktigt bra i RB Salzburg. Sverige behöver gå för tre poäng och hemma på Friends Arena ska Blågult trots allt gälla som favoriter mot ett motstånd av Sloveniens kaliber. Kan Andersson bara se till att laget sitter ihop på ett bättre sätt finns det tillräckligt med individuell kvalité för att vinna matchen. Ettan är första tecken att rita ned, men då den ser ut att streckas hårt bör det garderas med krysset på större system.\n\nMissar matchen\n\nAndraz Sporar, Slovenien (avstängd)\n\nJasmin Kurtic, Slovenien (avstängd)\n\n\n\n\n\nGruppfinalen! - 2. Norge - Serbien\n\nNorge avancerar till A-divisionen\n\nNorge tog planenligt ledningen borta mot Slovenien även om det ska sägas att det målet snarare var frukten av ett enormt försvarsmisstag av slovenerna än av fint spel från norrmännen. Bollen studsade fram till Erling Braut Haaland och det finns nog ingen spelare i världen, möjligen bortsett från Lewandowski, som är vassare är Haaland när han får läget framför mål.\n\nDen väldige centertanken fick dock inte speciellt många chanser mer i den matchen. Hemma på Ullevaal bör det bli andra bullar och med Sörloth och Elyounoussi vid sin sida samt med Berge och Ödegaard strax bakom lär Haaland få en del bollar att jobba med. Thorstvedt är däremot avstängd och bör ersättas av Aursnes eller Thorsby. Skickliga spelare det också även om de kanske inte har samma flärd som Thorstvedt har.\n\nSerbien gjorde slarvsylta av Sverige i Belgrad och vände då 0-1 till 4-1. Mitrovic hade stor lekstuga med det svenska försvaret och noterades för ett hattrick. Det gäller att inte lämna strikern ensam i straffområdet för när bollen väl är i luften finns det ingen som tar Fulham-stjärnan. Det går dock inte att bara hålla koll på Mitrovic när han har Vlahovic bredvid sig.\n\nKostic och Tadic kommer starta på mittfältet igen och försöka leverera bollar till den dödliga toppduon. Däremot får gästerna klara sig utan oerhört viktiga Sergej Milinkovic-Savic som är avstängd. Det är ett avbräck modell större och något som kommer påverka serberna. Bakåt ser inte Balkan-nationen helt tät ut och jag har svårt att se Babic, Mitrovic och Masovic stå emot en framstormande Haaland.\n\nÄven i Norge är backlinjen lagets svagaste lagdel så det gäller för båda lagen att ha bollen på offensiv planhalva. Norge vann borta mot Serbien i somras med 1-0 efter mål av Haaland i en match där lusekoftorna inte hade speciellt mycket av bollen. Serbien måste vinna för att passera Norge i toppen av tabellen och det öppnar för att värdnationen kan få ytor att ställa om på. Det tror jag de tar vara på. Stannar ettan kring 40-45 procent är det en vettig spik på en lurig kupong.\n\nMissar matchen\n\nKristian Thorstvedt, Norge (avstängd)\n\nSergej Milinkovic-Savic, Serbien (avstängd)\n\nUros Racic, Serbien (avstängd)\n\nPredrag Rajkovic, Serbien (avstängd)\n\nToppmötet! - 3. Portugal - Spanien\n\nPortugal vinner gruppen\n\nSpanien gjorde en direkt dålig insats hemma mot Schweiz i lördags. Trots att La Furia Roja i vanlig ordning hade väldigt mycket boll kändes topptrion Asensio, Torres och Sarabia aldrig speciellt farliga. Luis Enrique bör nog fundera på att ge formstarka Borja Iglesias, som hoppade in mot schweizarna, chansen från start nu. I övrigt lär den spanska förbundskaptenen inte ändra speciellt mycket.\n\nDet innebär att Barcelona-trion Gavi, Pedri och Busquets lägger beslag på mittfältspositionerna. En trio som känner varandra väl och som i sina bästa stunder kan spela bort vilket mittfält som helst. I mittförsvaret spelade Eric García och Pau Torres mot Schweiz. Ett relativt ungt och spännande mittbackspar som har bra passningsfötter. De känns dock något veka i duellspelet och det kan kosta här.\n\nPortugal åkte till Prag och fullständigt pulveriserade Tjeckien. 0-4 lös på resultattavlan när krutröken hade skingrats och det var total dominans från start till mål. Det var mycket Manchester United över den vinsten då Diogo Dalot satte dit två mål medan Bruno Fernandes stod för både mål och assist och Cristiano Ronaldo passade fram till en balja. Diogo Jota satte dit fyran.\n\nNeves och Carvalho kompletterade Bruno Fernandes på mittfältet medan Cristiano Ronaldo fick sällskap av Bernardo Silva och formstarka Rafael Leao på topp. Horta och Jota kom in i den andra halvleken och är två andra offensiva krafter av högsta klass. Bakåt såg samarbetet mellan Danilo och Rúben Dias bra ut och den duon bör få förtroendet igen. Ett komplett landslag.\n\nSpanien är tveklöst Portugals största rivaler och vi bör få se ett hemmalag i Braga som satsar allt från att domaren blåser igång matchen medan Spanien försöker ta udden av värdnationens frenesi med sina trianglar. Spelare för spelare håller jag Portugal snäppet högre i dagsläget och jag tror de löser tre poäng denna tisdag. Spännande etta som inte ser ut att bli så pjåkig rent värdemässigt.",
    "Sverige förlorade mot Serbien": "Det har gått dåligt\n\nden senaste tiden\n\nför de svenska\n\nherrarna i fotboll.\n\nI lördags var det\n\nmatch i tävlingen\n\nNations League.\n\nDär blev det förlust\n\nmot Serbien.\n\nViktor Claesson\n\ngjorde tidigt 1–0\n\ntill Sverige.\n\nMen både innan\n\noch efter hans mål\n\nvar Serbien det bättre laget.\n\nSerbiens anfallare\n\nAleksandar Mitrovic\n\ngjorde tre mål.\n\nMatchen slutade 4–1\n\ntill Serbien.\n\nDet var Sveriges\n\nfjärde förlust i rad.\n\nI morgon, tisdag,\n\nmöter de Slovenien.\n\nDen matchen måste Sverige vinna,\n\nannars åker laget ned till\n\nden tredje divisionen\n\ni Nations League.\n\n– Det är inget bra läge.\n\nVi måste vinna.\n\nSå enkelt är det.\n\nDet säger spelaren\n\nEmil Forsberg.\n\nMatchen mot Slovenien\n\när på Friends Arena\n\ni Solna utanför Stockholm.\n\nDu kan se matchen på TV6\n\neller sajten Viaplay.\n\n8 SIDOR/TT",
    "Hovrätten för Västra Sverige söker juristpraktikanter": "Är du nyfiken på arbetet som domare?\n\n\n\nHovrätten erbjuder juriststudenter praktikplats under 2023. Som praktikant kommer du att få använda dina teoretiska kunskaper i praktiskt arbete och ges möjlighet att diskutera juridiska frågor med hovrättens domare. Sist men inte minst kommer du att få en så pass god inblick i hovrättens verksamhet att du kan ta ställning till om domarutbildningen är ett möjligt karriärsval för dig.\n\nArbetsbeskrivning\n\nArbetsuppgifterna motsvarar till stor del de uppgifter som nyanställda hovrättsfiskaler utför och innebär att du som praktikant kommer att göra rättsutredningar och föredra mål, upprätta förslag till domar och beslut samt föra protokoll vid förhandlingar. Andra arbetsuppgifter som är aktuella är exempelvis att arbeta med delgivningar, post och förelägganden. Under praktikperioden kommer du att få en av hovrättens fiskaler som fadder. Fiskalen kommer att ge dig stöd och hjälpa dig att utvecklas. Praktikperioden omfattar 9–10 veckor. Datumen för perioden går att justera något efter överenskommelse.\n\nPeriod 1: 16 januari – 24 mars\n\nPeriod 2: 27 mars – 2 juni\n\nPeriod 3: 21 augusti – 20 oktober\n\nPeriod 4: 23 oktober – 22 december\n\nKvalifikationer\n\nSom praktikant ska du vara inskriven vid ett universitet/högskola och ännu inte ha avlagt juristexamen. Du ska ha avslutat termin sex vid juristprogrammet.\n\nVi söker dig som har goda juridiska kunskaper och god kommunikativ förmåga vilket gör att du förmedlar information tydligt och enkelt, både muntligt och skriftligt.\n\nDin ansökan ska bestå av:\n\n- CV\n\n- Personligt brev där du berättar vilken praktikperiod du är intresserad av och varför du vill göra praktik hos oss.\n\n- Resultatintyg från juristutbildningen\n\nAnställningsvillkor:\n\nTidsbegränsad praktik utan lön eller annan ersättning\n\nMinst 8 - 10 veckor\n\nOmfattning: Heltid\n\nTillträde: Enligt överenskommelse\n\nVilka är vi?\n\nHovrätten för Västra Sverige är näst störst av landets sex hovrätter. Hovrättens huvudsakliga uppgift är att pröva mål och ärenden som överklagats från de tingsrätter som ingår i hovrättens domkrets. Domstolen är organiserad med fyra dömande avdelningar och en administrativ avdelning. Vid hovrätten arbetar ca 120 personer. Hovrätten har lokaler i centrala Göteborg.",
    "OS-guldhjälten Sara Hector flyttar från Sverige till Österrike": "Sara Hector flyttar från Sverige\n\nPublicerad: I dag 17.39 Uppdaterad: I dag 19.05\n\nSara Hector, 30, har beslutat sig för att lämna Sverige.\n\nOS-guldhjälten kommer bosätta sig i den lilla alpbyn Au.\n\n– Jag flyttar ifrån Sverige nu, helt och hållet, säger hon till SVT.\n\nSara Hector har i flera år varit bosatt i Åre och byggde för några år sedan ett hus i samhället tillsammans med sin sambo.\n\nMen nu flyttar den svenska skidstjärnan från Sverige.\n\nFör SVT berättar 30-åringen att hon haft en dröm om att bo i alperna och att den drömmen nu slagit in. Hector är numera bosatt i österrikiska Au.\n\n– Är det någon gång jag ska göra det så är det nu, säger hon.\n\nStorslalomspecialisten från Sandviken vann OS-guld i Peking tidigare i år och kommer från sin bästa säsong i karriären.\n\nBeslutet med flytten är även till viss del strategisk.\n\n– Jag spenderar så klart väldigt mycket tid i alperna för det är ju i alperna vi tränar majoriteten av gångerna och vi tävlar definitivt majoriteten av tävlingarna där, säger hon.\n\nhelskärm Sara Hector vann OS-guld på vinter-OS i Peking.\n\n.",
    "Därför brinner det mindre i världen och i Sverige, men värre i Sydeuropa och Kalifornien 27 september 2022 - Vetenskapsradion På djupet": "Klimatförändringarna har gjort värmeböljorna kraftfullare i Sydeuropa, medan de i Sverige lett till varmare men också blötare förhållanden, säger Johan Sjöström, skogsbrandforskare på RISE, och därmed har risken för skogsbränder inte ökat här. Snarare är det sällsynt med stora skogsbränder i vårt land, men somrarna 2014 och 2018 utgör tydliga undantag.\n\nI Vetenskapsradion På djupet hör vi om vad här bränderna beror på, hur mänskligt beteende styr skogsbränderna, och vad är det som gör att skogsbränderna i världen totalt sett minskar. Vi besöker den skog i Småland som drabbades av den värsta branden i landet under förra året, men som få hört talas om eftersom elden kunde släckas i tid. Johan Sjöström visar oss tecken på branden, liksom sätt för det svenska skogsbruket att minska brandrisken.\n\nKalifornien har världens största brandkårer, världens största flotta av vattenbombande helikoptrar och flygplan, men ändå drabbas delstaten årligen av svåra bränder. Enligt brandhistoriken Stephen Pyne måste amerikanerna få bort stora delar av den eldfängda undervegationen i Kalifornien, och kanske ta lärdom av förebyggande arbete som pågår i Europa för att förhindra okontrollerade skogsbränder. Det handlar bland annat om att återinföra betande får och getter som äter upp lättantändliga buskar och gräs\n\nMedverkande: Johan Sjöström, skogsbrandforskare RISE; Stephen Pyne, brandhistoriker Arizona State University.\n\nReporter: Gustaf Klarin\n\ngustaf.klarin@sr.se\n\nProducent: Björn Gunér\n\nbjorn.guner@sr.se",
    "Sveriges nya regering kan bli tuffare mot Kina": "”Brutalt maktspråk är det enda Kina förstår”. Det sa moderatledaren Ulf Kristersson i en intervju med SvD i januari 2020. Moderaterna hade då varit högljutt kritiska till den svenska Kinastrategi som regeringen lagt fram och riksdagen klubbat igenom strax före årsskiftet 2020.\n\nEnligt M var Sveriges strategi inte tillräckligt tuff, i en tid då Kina ökar sitt inflytande, sin ekonomiska makt och sina investeringar i världen i en rasande takt. Sverige inte undantaget.",
    "Ny start för Sverige i världen": "Det slovakiska försvarsutskottet har gett sitt klartecken till Sveriges ansökan om medlemskap i Nato. Parlamentet förväntas ge sitt godkännande inom kort. Nu återstår att de ungerska och turkiska parlamenten ratificerar ansökan för att vägen till medlemskap ska ligga öppen. Från ungerskt håll har signalerna varit tydliga, man tänker inte sätta sig på tvären. Återstår Turkiet. Med kända frågor och synpunkter.",
    "Oavgjort med straffseger för Sverige": "I en jämn match spelade Sverige oavgjort 2-2 mot Österrike i Ystad. För att skilja lagen åt vann dock Sverige efter att ha satt alla sina straffar i avgörandet.\n\n– Det är alltid roligare att vinna, att skaffa sig goda vaner, säger förbundskaptenen Mirza Jelecák efter matchen.\n\nInför 4-nationsturneringen i Skåne har förbundskaptenen Mirza Jelecák tagit beslutet att ta ut 18 spelare. När landslaget sedan samlas för matcher i november ska förbundskaptenen ta ut 20 andra spelare för att så många som möjligt ska testas i landslagsmiljön. Därför var förbundskaptenen nöjd med 2-2 och sedan ett straffsparksvinnande mot ett ordinarie landslag i Österrike.\n\n– Det här är Österrikes bästa lag. Vi kommer att ha två trupper. Det är väldigt starkt att vinna mot en så stark fotbollsnation, säger han.\n\n\"En liten läxa för oss\"\n\nAnnars tyckte Jelecák att Sverige har potential att prestera bättre i 2-2-matchen.\n\n– Österrike spelar väldigt mycket längre bollar i uppbyggnadsspelet och dom är duktiga på det spelet. Dom hanterar andrabollar bra och vinner mycket i duellspelet. Det är en liten läxa för oss som är lite mindre än vad dom är, säger förbundskaptenen.\n\nMen det var Sverige som tog ledningen, oerhört starkt, genom Emmanuel Tannor som på pass av Momodou Lamin Sonko tog sig förbi flera österrikiska försvarare i den 28:e minuten.\n\nÖsterrike kvitterade turligt bara minuter senare efter att ett skott utanför straffområdet tagit på en svensk spelare och gått i båge över Casper Andersson i det svenska målet.\n\n1-1 i halvtid där lagen delade jämnt på målchanserna.\n\n\"Bättre sista 25 minuterna\"\n\nI den andra halvleken tog Österrike ledning på hörna i den 60:e minuten. Sverige ville inte vara sämre utan kvitterade drygt tio minuter senare efter en överlång hörna som nådde Wilmer Olofssons fot.\n\n2-2 stod sig matchen ut och i straffsparksavgörandet var Sverige starkare. Båda lagen satte alla sina straffar innan Casper Andersson kunde rädda en österrikisk straff med benen och Matteo Perez Vinlöf avgjorde till publikens jubel.\n\n– Tyvärr för många unforced errors av oss i första halvlek. Vi tappar bollen för många gånger på egen planhalva, analyserar förbundskaptenen:\n\n– Men sista 25 minuter av andra halvleken har vi bättre koll. Då ger vi varandra mer tid med bollen.\n\nPå tisdag väntar Danmark för Sverige i Hörby. Matchen börjar klockan 18.00 och sänds live på svenskfotboll.se.\n\nSveriges startelva: 12 Casper Andersson – 2 Gent Elezaj, 4 Sigge Jansson, 3 Wilmer Olofsson, 5 Matteo Perez Vinlöf (K) – 18 Gideon Granström, 15 Hannes Blad Pijaca, 8 Taha Ayari – 7 Montader Madjed, 11 Momodou Lamin Sonko – 9 Emmanuel Tannor.\n\nMatchinfo\n\nSpelprogram 4-nations\n\nRepris av hela matchen",
    "Risk för minskat bistånd oroar: ”Sverige tappar sin roll som generös aktör”": "FN:s assisterande generalsekreterare och Erikshjälpens generalsekreterare är kritiska\n\nModeraterna och Sverigedemokraterna kan komma att sänka biståndet.\n\n– Olyckligt att välfärden i Sverige, som är bland de rikaste, ställs mot de fattigaste länderna, säger Daniel Grahn, generalsekreterare för Erikshjälpen, i en intervju med Sveriges Radio.\n\nOm Sverigedemokraterna och Moderaterna får igenom sin biståndspolitik riskerar biståndet att skäras ner. Moderaterna vill sänka det med en tredjedel och Sverigedemokraterna vill sänka det till hälften.\n\n– Just nu, med ökad fattigdom, polarisering och osäkerhet runtom i världen, samtidigt som vi måste hantera internationella förhandlingar, så är internationellt samarbete och bistånd viktigare än någonsin, säger Ulrica Modéer, assisterande generalsekreterare för FN och tidigare verksam i Miljöpartiet, till Sveriges Radios Ekot.\n\nHon menar att världen har en omfattande migration att ta hänsyn till, utöver klimatförändringar och förmodligen kommande pandemier.\n\nMusikhjälpen 2021 Daniel Grahn, Erikshjälpen, under Musikhjälpen 2021. (Micke Grönberg/Sveriges Radio)\n\n”Sverige tappar sin roll som generös aktör”\n\nModeraterna och Sverigedemokraterna menar att pengarna till bistånd kan användas till något bättre i Sverige. Men hjälporganisationerna håller inte med.\n\n– Vi som jobbar med den här typen av utmaningar som vi ser runtom i världen är bekymrade för att Sverige tappar sin roll som generös aktör i många internationella svåra frågor. Där har Sverige spelat en avgörande roll för människors liv på olika sätt, säger Daniel Grahn, generalsekreterare för Erikshjälpen och tidigare chefredaktör på Dagen, till Ekot.\n\nHan är bekymrad över att Sverige fokuserar mer på fiender, krig och upprustning, samtidigt som man tappar sitt solidaritetstänk. Han menar också att det är olyckligt att välfärden i Sverige, som enligt Grahn är bland de absolut rikaste länderna i världen, ställs mot de fattigaste.\n\n[ 17 organisationer på kristen grund: \"Sverige har råd att ge en hundradel\" ]\n\n---\n\nFakta: Biståndet framöver\n\nBåde Liberalerna och Krisdemokraterna stödjer enprocentmålet och ett starkt bistånd, till skillnad från Moderaterna och Sverigedemokraterna som vill att det ska sänkas.\n\nTidigare har målsättningen för Sverige varit att en procent av bruttonationalinkomsten ska avsättas för internationellt bistånd. Sverigedemokraterna vill sänka det målet till 0,7 procent för att sedan sänka det ännu mer. Moderaterna vill avskaffa enprocentmålet helt.\n\n---",
    "Hur kommer det sig att Sverige blivit ett paradis för miljardärer?": "Podd Har vi svenskar vant oss vid för låga boräntor och hur kommer det sig att Sverige har gått från ett högskatteland till ett paradis för miljardärer? Ekonomijournalisten Andreas Cervenka gästar Magasinet.\n\nDet har varit en turbulent vecka i svensk ekonomi med rekordhöjning av räntan samtidigt som inflationen är den högsta i Sverige sedan början på 90-talet. Andreas Cervenka, författare till boken Girig-Sverige och ekonomijournalist på Aftonbladet, medverkar i veckans avsnitt av Magasinet direkt från bokmässan i Göteborg. Programledare: Jon Andersson\n\nNi kan lyssna på hela podden här eller på andra ställen där poddar finns.",
    "Höstrusk på väg in – nu blir det regn i hela Sverige": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Sverige vill arrangera bandy-VM 2023": "På grund av coronapandemin och Rysslands invasionskrig i Ukraina har det inte spelats något världsmästerskap i bandy på herrsidan sedan Ryssland lyfte VM-pokalen i Sverige 2019.\n\nSvenska bandyförbundet gör nu sitt bästa för att ett VM på hemmaplan ska bli verklighet 2023.\n\nEtt mästerskap där regerande världsmästaren Ryssland i så fall inte är inbjudna.\n\nRyssland en maktfaktor\n\nRyssland har sedan länge haft ett mycket stort inflytande på den internationella bandyscenen och landet har flera representanter i de högst beslutande organen så som det internationella bandyförbundet Fib. Därför är det inte helt oproblematiskt att arrangera ett VM utan Ryssland.\n\n– På grund av det skakiga världsläget och att den internationella styrelsen ser ut som den gör, så har vi behövt kika lite grann på om varje nation ska bära sina egna kostander. I vanliga fall får ju arrangören bidrag till sådana saker, säger Pär Gustafsson till SVT Sport.\n\nFörutom VM-spåret jobbar man från svenskt håll med att byta ut personalen i bandyns finrum.\n\nChans till detta finns på den internationella bandykongressen som är planerade den 28 oktober.\n\n– Vi driver ett arbete där vi tittar på hur den internationella styrelsen ska se ut. Vårt tydliga uttalade mål är att få bort de ryska funktionärerna därifrån, säger Gustafsson.\n\nSkulle skicka signal\n\nTrots Rysslands närvaro i styrelserummet, men frånvaro på isen, är det inga tvivel om att VM i Sverige skulle få officiellt status.\n\n– Det blir ett VM precis som vilket som helst, fullt sanktionerat internationellt. Det skulle betyda oerhört mycket om VM blir av då det visar att bandyn funkar trots världsläget.\n\n– Inte minst skulle det skicka en signal om att bandy är viktigt, kanske framförallt till alla våra ungdomar som återigen skulle få se sina idoler mäta sig internationellt.\n\nEtt eventuellt VM 2023 kommer troligen att spelas i månadsskiftet mars-april.\n\nFRÅN ARKIVET: Sören Boström lyfter pokalen efter Sveriges VM-guld i bandy 1983",
    "Demonstrationer i Sverige till stöd för protesterna i Iran - Radio Sweden på lätt svenska": "Mahsa Jina Amini var från den kurdiska delen av Iran. Men hennes död har lett till stora protester i hela landet. I Sverige bor det många svensk-iranier och svensk-kurder. Många av dem demonstrerade mot den iranska regimen i lördags.\n\nSoheila Dashti är aktivist och tycker att det är viktigt med mänskliga rättigheter. Hon deltog vid en demonstration i Göteborg. Hon berättar för P4 Göteborg att den iranska regimen har stängt av internet i Iran. Därför är det viktigt att människor som bor utanför Iran berättar om hur kvinnor behandlas där, säger hon.\n\n-Jag måste göra någonting för det iranska folket, jag måste vara deras röster, speciellt kvinnors röst, som behöver höras runt om i världen, säger hon.\n\nSoraya Sadati deltog vid en demonstration vid Sergels torg i Stockholm. Hon tycker också att det är viktig att människor utanför Iran får veta vad som händer i Iran. Och hon tycker att den svenska regeringen borde göra mer för människorna i Iran. Det säger hon till P4 Stockholm.\n\n– Ja, jag är här för att visa omvärlden, det brutala förtrycket som pågår i Iran just nu, speciellt för kvinnor. Och jag tänker också att jag är här för att kräva av vår regering som vi precis har valt, att de agerar, att de säger någonting, fördömer.",
    "Repris: Sverige-Island": "Repris: Sverige-Island\n\nSveriges första match i trenationsturneringen i Dalsland spelas mot Island på Rudevi IP i Åsebro. Avspark 15.00.\n\nPå tisdag möter Sverige Norge i Mellerud. P18 3-nationsturneringen",
    "Brotorp - här blev MP störst i Sverige": "Opinionsundersökning\n\nAtt Miljöpartiet samtidigt ökat med besked i riksdagsvalet i samtliga 29 valdistrikt i Hammarby-Skarpnäck behöver dock inte bara förklaras med stödröster säger personal på Miljöpartiets riksdagskansli till Mitt i. Hänvisningen går till en opinionsundersökning partiet beställde med personer som kunde tänka sig att byta parti till Miljöpartiet. Ett skäl till ett byte till Miljöpartiet skulle enligt 67 procent av de svarande kunna vara att det parti de tidigare röstat på har för dålig miljöpolitik.\n\n– Det allra viktigaste för mig nu är att MP finns kvar i riksdagen. I valrörelsen upplevde jag lokalt hur folk som annars röstar på S, Fi eller V skulle separera sina röster till förmån för Miljöpartiet, sa stadsdelsnämndens ordförande Ewa Larsson (MP) i en intervju i Mitt i förra veckan.\n\n\"Ett hopp för Sverige\"\n\nBrotorpsbon Agnieszka Karwowska känner stolthet när hon får höra om valresultatet i Brotorp och Bagarmossen. Hon pekar bland annat på den klimatkonferens som arrangerades på Folkets hus för en tid sedan.\n\n– Bagarmossen har förändrats till det bättre sedan jag flyttade hit. Det finns ett stort engagemang här. Bagarmossen är ett hopp för Sverige både vad gäller tänkande och miljö.",
    "Christer Sturmark: Med Julia Kronlid tar vetenskapsföraktet plats i toppen av Sveriges riksdag": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Lindahl om återkomsten till Sverige: \"Det har varit jättetufft\" - P4 Sörmland": "Hedvig Lindahl från Marmorbyn har haft en tuff återkomst till damallsvenskan. Sportsligt radar hennes Djurgården upp förluster och Lindahl själv släpper in många mål. Ovanpå det har en del uttalanden väckt ilska hos Djurgårdssupportrarna.\n\n”Det har varit jättetufft, men jag försöker hitta tillbaka till mig själv. Nu ska jag inte säga att det gick bra, för då får jag skit för att jag säger det. Men med tanke på att det varit tufft kändes det bra tills det blev 2-0 och sen 3-0”, säger Lindahl.",
    "Rasar mot Sverige efter beslutet om Henrik Stenson": "I somras tog den svenska golfstjärnan Henrik Stenson steget från PGA-touren till den hårt kritiserade LIV-touren, finansierad av Saudiarabien.\n\nStenson petades direkt från sitt uppdrag som kapten för Europas Ryder Cup-lag efter bytet.\n\nFörra veckan meddelade Svenska golfförbundet att man inte förnyar sitt samarbete med Henrik Stenson inför nästa säsong på grund av hans beslut att spela på LIV-touren.\n\nHenrik Stenson har varit golfförbundets ambassadör för paragolf och arrangerat en juniortävling.\n\n– Ingen tar ifrån honom vad han har gjort för svensk golf, hans framgångar kommer vara eviga och det hoppas jag och tror att man kan särskilja. Det är två olika saker. Men just nu tycker vi inte att han är lämplig som förebild i vår juniorverksamhet och i vår paraverksamhet, sa golfförbundets generalsekreterare Gunnar Håkansson till TT.\n\n”Vi tackar SGF (Svenska golfförbundet) för samarbetet och önskar dem all lycka i framtiden och beklagar att mitt stora engagemang och ekonomiska stöttning genom Henrik Stenson Foundation inte längre är önskvärt”, svarade Stenson i en skriftlig kommentar.\n\nIlskan mot förbundets behandling av Stenson\n\nEnligt uppgifter fick Henrik Stenson drygt 550 miljoner kronor för att välja spel på LIV-touren.\n\nNu rasar den brittiska golfstjärnan Ian Poulter, som även han har valt spel på den hårt kritiserade LIV-touren, mot Svenska golfförbundets beslut.\n\n”Den här nyheten gör mig mer än besviken. Jag hoppas att juniorerna och paragolfarna säger ifrån. Hoppas att golfförbundet får ångra det här”, skriver han på Twitter och fortsätter med att räkna upp flera av Henrik Stensons meriter som golfspelare.\n\nIan Poulter har vunnit 17 tävlingar, varav fem på PGA-touren, under sin karriär. Hans främsta resultat i en major är tredjeplatsen i PGA-mästerskapen 2012.\n\nStenson avslöjar penisskämtet: ”Hålla i någon annans...”",
    "Dejan Kulusevski: ”Jag tror att vi har ett stort problem i Sverige”": "Samtidigt som herrlandslaget är snubblande nära att åka ur Nations Leagues B-division är svenskproffsen som spelar ofta och är bärande i sina klubblag lätträknade.\n\nEn av dem är Dejan Kulusevski som har synpunkter på talangutvecklingen i Sverige.\n\n– Vi tränar alldeles för lite i det här landet, säger Tottenhamstjärnan.",
    "Missing people använder avancerad värmekamera vid akutsök: ”Umeå först i Sverige”": "För att organisationen Missing people ska kunna hjälpa till att söka en försvunnen person måste händelsen vara polisanmäld. Om polisen gör bedömningen att personen svävar i livsfara eller att dess hälsa är i allvarlig fara, klassas ärendet som högprioriterat.\n\nDet påbörjas då en räddningsinsats och Missing people kan bistå polisen genom att starta ett akutsök.\n\nMissing people i Västerbotten har nu en ny avancerad värmekamera som är monterad på en bil. Organisationen är först i Sverige med att använda sig av den här tekniken vid akutsök. Nu hoppas man kunna hjälpa till att hitta försvunna personer lättare.\n\nVärmekameran är monterad på biltaket och styrs inifrån bilen via en dataskärm.\n\n– På dataskärmen gulmarkeras både stenar och träd som är varma. Hittar man en människa så blir markeringen tydligare, säger Martin Persson.\n\nI videon berättar Martin Persson om värmekamerans betydelse och vad han hoppas på för resultat.",
    "TV: Svenska sifferleken: \"Vi ändrar bara lite i uppställningarna\"": "Det är enkelt att förklara vad landslaget spelar i för formation.\n\nDet är inte helt enkelt att förklara vad landslaget spelar i för formation.\n\nInför 4-1-förlusten mot Serbien bekräftade flera spelare i Blågult att 4-3-3-experimentet var skrotat efter sommarens försök. Anledningen var att man ville ”back to basic” och tillbaka till 4-4-2, åtminstone defensivt.\n\nSå kom matchen i Belgrad. När landslaget skickade ut startelvan i sina egna kanaler ställde man upp det som 3-4-3. När matchen väl var i gång var det ett 4-4-2, i alla fall i försvarsspelet.\n\nÄr det en sifferlek eller experiment?\n\nEnligt Peter Wettergren, assisterande förbundskapten i landslaget, är formationsförändringarna inte särskilt drastiska och han tycker att det är medierna som ”ändrar” i Blågults formationer.\n\nANNONS\n\n- Det är ni (journalister, reds. anm) som håller på och laborerar. Det enda vi gör är att vi ändrar lite i våra uppställningar. Vi har samma arbetssätt i vårt försvarsspel. Det är positionsförsvar med press på bollhållare och vi täcker ytor. Om vi gör det med en forward eller två forwards är en liten lek med siffror. Arbetssättet som vi hade i somras är samma som vi har nu, säger han till Fotbollskanalen.\n\nÅtergången till den gamla formationen fungerade inte fläckfritt. Det vittnar resultatet mot Serbien om. Trots det är Wettergren övertygad om att det var ett klokt beslut.\n\n- Helt rätt.\n\nVarför då?\n\n- För att vi behövde få in en trygghet. Efter spelarnas och vår egen utvärdering av sommarsamlingen kände allihop att vi ville hitta tillbaka till våra grunder. Att det skulle sitta med en gång trodde inte jag heller. Vi måste ge det lite tid, men alla var överens om att vi skulle gå tillbaka till det. Då kände jag att det var helt rätt väg att gå.\n\nANNONS\n\nAtt det såg ut som det gjorde i storförlusten förklarar den assisterande förbundskaptenen med att det är nya spelare - som exempelvis Daniel Sundgren, Isak Hien och Viktor Gyökeres - som tagit en plats.\n\n- Det är nya spelare som kommit in och som inte heller var med i somras. Att någonting skulle sitta efter fyra träningar trodde inte jag heller. Sedan hade jag hoppats på att det hade sett bättre ut under längre stunder i matchen. Det fanns fragment där det såg väldigt bra ut. Men man vill att det ska se bra ut under längre perioder och det gjorde det inte.\n\nVad var positivt mot Serbien?\n\n- Vi skapade en del målchanser genom bra anfallsspel, men ändå inte tillräckligt mycket för att jag ska vara helt nöjd. Vi fick stryk med 4-1 och sedan kan man leta positiva och negativa saker, men vi vet vad som krävs för att prestera bättre på tisdag.\n\nANNONS\n\nPå tisdag, ja. Då väntar Slovenien på Friends Arena. En match som Sverige måste vinna för att hålla sig kvar i B-divisionen. Annars blir det respass.\n\nInför ödesmötet har landslaget samlat kraft.\n\n- Vi hade ett väldigt bra snack med spelarna i dag (söndag) och alla vet vad som gäller. Vi (tränarstaben, reds. anm) visade några saker som vi känner att vi behöver förbättra. Det fanns inga motsägelser i det i spelargruppen. Vi tillsammans tror jag kommer att göra det här på tisdag.\n\nVad säger ni till dem?\n\n- Vi analyserar precis som de analyserar. Vi går igenom olika saker. Det vi pratar om håller vi för oss själva. Vi är överens om vad som krävs för att göra en bättre prestation på tisdag.\n\nHur är det att leva med pressen på tisdag?\n\n- Tackar man ja till tränarjobb är det press oavsett. Jag vill vinna alla våra matcher. Jag har haft press på mig ända sedan jag spelade i Ödeshögs IK som spelare. Alla de här spelarna lever under den pressen. Det är inget speciellt. Vi vet vad som krävs. Det kan vara skönt att veta att det att om du vinner matchen så är du kvar och om du förlorar eller spelar oavgjort är du ute. Det är tydligt.\n\nANNONS\n\nSett till Nations League riskerar ni att bli sämsta lag i Norden om Finland klarar sig kvar i B-divisionen. Hur ser du på att ni riskerar att bli omsprungna av samtliga landslag i Norden?\n\n- Det går ganska fort inom den här branschen. För några år sedan var vi uppe i grupp A och då var vi det bästa landet i Norden och nu har det gått lite sämre för oss. Det har varit ett litet generationsskifte och spelare som inte har kunnat komma på våra samlingar. Nu är det kanske vi, som du säger, som är det lite sämre laget. Men det vänder fort i den här branschen. Jag har varit med när lag har varit däruppe och därnere. Samma jobb gäller och när man är där nere vill man jobba ännu hårdare för att komma dithän (upp) igen. Vi vet vad det handlar om.\n\nHur ska ni göra för att komma dithän igen då?\n\n- För det första handlar det om att bygga upp något nytt och att spelarna får spela mycket i sina klubblag. Att de håller sig skadefria och vi får chansen att bygga något nytt.\n\nANNONS\n\nDet låter på dig som att det största problemet är att spelarna inte spelar i sina klubblag?\n\n- Så är det. Men sedan är det kraven också. När jag och Janne (Andersson) tillträdde spelade vi mot Nederländerna här hemma och vi hade en målchans på hela matchen som vi gjorde 1-1 på. Då tyckte alla att vi var helt fantastiska. Det var ni journalister tyckte det. Sedan har det gått ganska bra för oss. Vi presterade ganska bra i VM och vi presterade relativt bra i EM. Så kraven har också höjts på oss. Nu har vi ett generationsskifte där flera gamla spelare har slutat. Till sommarsamlingen var det många spelare som inte kunde komma på grund av skador, och likadant den här samlingen. Vi kommer att bygga någonting nytt. Ge oss bara lite tålamod.",
    "Nya förslag förbättrar säkerheten i Sverige och EU": "Justitiedepartementet har i dag remitterat en promemoria med förslag för att anpassa den svenska lagstiftningen till två EU-förordningar som gör det lättare att fastställa och kontrollera personers identitet.\n\nI maj 2019 antog EU två förordningar som innebär att vissa EU-gemensamma it-system ska kunna kommunicera och utbyta uppgifter med varandra, så kallad interoperabilitet. Det handlar om system som används på områdena gränser och visering, polissamarbete och straffrättsligt samarbete, samt asyl och migration.\n\nHittills har identitetsuppgifter, som namn, fingeravtryck och fotografier, lagrats i olika it-system som inte är sammankopplade. Detta har lett till att personer som använder sig av olika identiteter ibland har kunnat undgå upptäckt när de passerar EU:s yttre gränser eller kontrolleras av polis, tull eller migrationsmyndigheter. De nya förordningarna gör de yttre gränskontrollerna effektivare och underlättar upptäckt av personer som använder sig av flera olika identiteter. De förbättrar därför säkerheten i Sverige och hela EU.\n\nEU-förordningarna är direkt tillämpliga i Sverige, men kräver vissa ändringar av befintlig lagstiftning för att bli effektiva. Justitiedepartementet har tagit fram en promemoria med förslag på anpassningar av nationell rätt i syfte att utnyttja möjligheterna enligt de nya EU-förordningarna i så hög grad som möjligt. Promemorian skickas nu på remiss.",
    "VICTOR MALM: I mitt Sverige går tågen aldrig i tid": "Den första jag träffar på tåget är författaren Jerker Virdborg. Ett säkert tecken på att saker är på väg att hända.\n\nDessvärre visade sig saken vara ett signalfel som sinkade en stor del av den tjattrande klassens ankomst till staden där nere, den brackköping som några fortfarande envisas med att kalla Göteborg.\n\nSämre reklam kan Trafikverket inte få.\n\nBokmässan. Tusentals journalister och författare och åsiktsmånglare på resande fot. Så en teknisk krasch. Mina sympatier.\n\nTyckarna twittrade systemkritiskt om förfall, ett Sverige där inte ens tågen kan gå i tid. Magda-tider, Magda-tåg och Magda-spår. Till och med Mussolini skötte det bättre.\n\nMin erfarenhet säger att tågen fungerar helt okej, inte bra, men helt okej, och även om jag gärna ser bättre arbetsvillkor för personalen, bättre underhållen räls, fler avgångar och mer teknisk reparationspersonal, vet jag att välja glädjen. Den som åkte till Bokmässan och inte tog förseningen i akt och läste färdigt sin bok var på fel resa.\n\nKanske har vi blivit sämre på de stunderna. Hålen i tillvaron som inget fyller. När vi sinkas och schemapusslet inte går att lägga öppnar sig dock en form av frihet: Planlösa, ostrukturerade timmar, välsignade av ett slags öppenhet som bara blir öppnare av den dåliga mobiltäckningen. Distraktionerna blir omöjliga och man har tid att försjunka i tankar, skriva och läsa, eller bara rulla sina tummar och dagdrömma.\n\nDet är en hetsig folkfest som högtidlighåller festens motsats.\n\nJag hamnade bredvid en man som översätter Selma Lagerlöf till tyska och fick lära mig lite om diktaren Friedrich Gottlieb Klopstock och hur kursen för Leif GW Perssons böcker står på den tyska litteraturmarknaden.\n\nBåda sakerna kan kännas som en sorts motsatser till Bokmässan, åtminstone för den som besöker evenemanget ett år som detta, när vi (tack och lov) glömt, men inte förlåtit förra årets sorgliga, hybriddigitala zombieversion och ser den gamla vanliga skalligheten ta plats. En kvart på golvet är nog för att göra den piggaste matt.\n\nMontrar överallt, och böcker, så mycket böcker. Samtalen om makt, litteratur, rasism, yttrandefrihet, Lars Vilks och feminism ekar genom den väldiga betongladan. Aktar du dig inte har du snart trampat på minst tre tår. Man blir trött. Det är en hetsig folkfest som högtidlighåller festens motsats: De lediga timmarna som den enskilda själv måste fylla med största möjliga mening. Växa och bli mer än hen råkar vara. De som försvinner bort i arbete, familjeliv, plikt, och bara sällan skänks i retur.\n\nUtom när tågen krånglar och du kommer tre timmar sent till din destination. I stället för en bild av livets omak skulle det kunna vara en bild av frihet. (Ingen av de bra frihetsdefinitionerna jag känner till säger att friheten är fri från irriterande medresenärer, barnaskrik och stanken från chips.)\n\nSedan kom jag förstås fram. Det gör man alltid.\n\nExpressens monter på andra våningen har varit fylld av människor hela helgen. Det har bråkats, det har samtalats, böcker har sålts, bilder har tagits, valet har analyserats och kulturskribenterna har fortsatt kriga om hur kultursidorna ska förhålla sig till Sverigedemokraterna.\n\nDet är första gången det har fått äga rum sedan 2019 och årets upplaga äger rum utan det beska minnet från bojkottsdebatten om Nya tider. Vissa oroade sig då för en uttunnad, tråkigare mässa, stämd i homogenitetens och åsiktstrygghetens tecken. Det såg jag inga tecken på. Tvärtom.\n\nJag oroar mig dock för hur känslig Sveriges intellektuella klass är för tågförseningar. Det bådar inte gott.\n\nVictor Malm är kulturchef på Expressen.",
    "Läget i landet - två nya böcker om Sverige idag - Godmorgon världen": "Tillståndet i Sverige har diskuterats mycket, framför allt inför valet för två veckor sen.Hur mår Sverige? Är brottsligheten, segregationen, ojämlikheten vårt fall eller finns det en väg framåt? Eller ser vi bara allt i för mörka toner?\n\nHör Niklas Ekdal, författare till den nya boken \"Hur vi levde - den gudomliga komedin om Sverige\" i samtal med statsvetaren Katarina Barrling som skrivit boken \"Saknad - på spaning efter landet inom oss\" tillsammans med Cecilia Garme.\n\n",
    "så mycket dyrare blir frakten": "Share article:\n\n\n\n\n\n\n\nSpeditörerna delar ogärna med sig av siffror kring prishöjningar, men DHL verkar tänka annorlunda. De meddelar nämligen att från och med den 1 januari 2023 så höjer DHL Express priserna i Sverige med 7,9 procent.\n\nHittills har 2022 varit ännu ett turbulent år med en instabil marknadsmiljö som utmanar global handel. Men vi har bevisat vår förmåga att erbjuda stabila och pålitliga tjänster till våra kunder globalt, säger Peter Ervasalo, vd, DHL Express Sverige i ett uttalande.\n\nAnnons\n\nPrisjusteringarna sker årligen från DHL och exakt hur stora, eller små, de blir varierar från land till land. Och de berör kunder med standardavtal.",
    "Ulrika Orstadius ny förvaltare på Handelsbanken Sverige Selektiv": "Ulrika Orstadius har tolv års erfarenhet från arbete i olika delar av finansbranschen och har även tidigare jobbat på Handelsbanken Fonder.\n\nNärmast kommer hon från Länsförsäkringars fondförvaltning, enligt hennes Linkedin.\n\n— Jag kommer vara en del av ett stort fondbolag med seniora förvaltare som besitter lång och gedigen erfarenhet. Det gör att man som förvaltare får stor möjlighet att fokusera helhjärtat på att skapa en god avkastning för kunderna, säger Ulrika Orstadius i en skriftlig kommentar och fortsätter:\n\nAnnons\n\n— Jag ser också fram emot att ansvara för en fond i Selektivfamiljen och placeringar inriktade på företag med bra vinstutveckling över tid och sunda balansräkningar. Min syn är att fokus på kvalitet och långsiktighet ger goda förutsättningar för att skapa värde för våra kunder över tid.",
    "Sverige firar allemansrätten": "Många tycker om att gå\n\ni skogen och plocka\n\nbär och svamp.\n\nMånga tycker om att paddla.\n\nI Sverige finns särskilda regler\n\nsom gör att alla\n\nkan vara i naturen.\n\nDet är allemansrätten.\n\nAllemansrätten är speciell för Sverige.\n\nDen finns inte i andra länder.\n\nNu har allemansrätten\n\nfått en egen dag.\n\nDen är den 20 september.\n\nFlera organisationer är med och firar.\n\nDe vill att vi ska prata\n\nextra mycket om allemansrätten\n\nden här dagen och hela veckan.\n\nAllemansrätten gör att vi\n\nkan orientera i naturen.\n\nAllemansrätten gör att vi\n\nkan vandra i naturen.\n\nAllemansrätten gör att vi\n\nkan gå med vår hund i skogen.\n\nAllemansrätten har funnits\n\ni ungefär 500 år.\n\nReglerna kom till\n\nför att folk skulle\n\nkunna resa i landet.\n\nFör att kunna klara långa resor\n\nvar de tvungna att kunna stanna\n\noch vila utan att be om lov.\n\nDe behövde tända eld\n\noch plocka bär och svamp.\n\nDet får vi göra nu också.\n\nMen det finns också regler\n\nsom säger att vi inte\n\nfår slänga skräp i naturen.\n\nVi får inte heller skada träd.\n\n8 SIDOR\n\nVad tycker du om\n\natt göra i naturen?\n\nSkriv gärna en kommentar.\n\nSe 8 Sidors film om allemansrätten:",
    "Tråkiga trenden: Här skrivs näst mest antibiotika ut i Sverige": "Lokaljournalistik när och var du vill\n\n8 veckor för 8 kr\n\nMed plus får du tillgång till alla artiklar på sajten och i vår nyhetsapp för 8 kr de första 8 veckorna. Därefter ord. pris 129 kr/mån utan bindningstid.\n\nE-tidning ingår ej. Du får även tillgång till digitala nyheter från 15 andra varumärken inom NWT Media och kan dela din prenumeration med upp till tre familjemedlemmar inom ditt hushåll. Som prenumerant får du även ta del av exklusiva erbjudanden och tävlingar.\n\nPrenumererar du på papperstidningen?\n\nDå ingår allt digitalt innehåll i din prenumeration.",
    "Sverige deltar i två domstolsmål om kriget i Ukraina": "Sverige har valt att intervenera (delta) i två domstolsmål om ansvar av Ryssland för brott mot folkrätten. I den Internationella domstolen i Haag pågår ett mål mellan Ukraina och Ryssland som rör anklagelser om folkmord. Samtidigt handlägger Europadomstolen i Strasbourg ett mellanstatligt mål mot Ryssland om grova brott mot de mänskliga rättigheterna under kriget i Ukraina.\n\n− Ansvarsutkrävande för brott som begås i samband med Rysslands aggression mot Ukraina är högt prioriterat för Sverige. Sverige har därför valt att delta i flera av de domstolsmål som nu pågår för att utkräva ansvar av Ryssland, säger utrikesminister Ann Linde.\n\nSverige är part i folkmordskonventionen och har valt att delta i det mål i Internationella domstolen som Ukraina tidigare i år inledde mot Ryssland. I en så kallad interventionsförklaring som lämnas in till domstolen i dag redovisas den svenska synen på de tolkningsfrågor som väcks i målet.\n\nDet mellanstatliga målet inför Europadomstolen rör omfattande och allvarliga brott mot de mänskliga rättigheterna under kriget i Ukraina. En central fråga i målet är i vilken mån Ryssland kan hållas rättsligt ansvarigt enligt Europakonventionen för händelser på ukrainskt territorium. Igår beslutade regeringen att Sverige ska begära Europadomstolens tillstånd att gå in i målet som en tredje part.\n\nSverige kommer i bägge målen att föra fram ståndpunkter som ligger i linje med Ukrainas. För Sverige är det grundläggande att folkrätten respekteras, att ansvar för aggressionshandlingar utkrävs och att uppgifter om krigsförbrytelser utreds. Medvetna anfall mot civila personer och objekt strider mot krigets lagar. Mänskliga rättigheter och grundläggande friheter gäller även i krigstid och måste alltid skyddas.",
    "SVERIGE: Flera bilbränder tidigt i morse": "Flera bilar tros ha stuckits i brand i centrala Malmö nu på söndagsmorgonen.\n\nPolisen meddelar att det var tjänstgörande poliser som själva upptäckte den första branden strax före klockan 04 i morse.\n\nBrinnande bil\n\n– En polispatrull som patrullerar i centrum upptäcker en brinnande bil på Regementsgatan, uppger Evelina Olsson som är presstalesperson vi Polisregion Syd.\n\n– Branden misstänks vara anlagd och en anmälan om skadegörelse upprättas, understryker Malmöpolisen.\n\nDärefter tog det inte många minuter förrän larmet gick om en mängd bilbränder.\n\nFörstörs av eldslågorna\n\n– Kort därpå, klockan 04.07, inkommer ett larm om brinnande bilar på Roskildevägen, uppger polisen.\n\nInte mindre än fem bilar förstörs av eldslågorna och polisen misstänker att alla bränder är anlagda.\n\nBranden bedöms ha startat i två olika fordon som var parkerade en bit ifrån varandra. Därefter tros branden ha spritt sig vidare till ytterligare fordon rapporterar Sydsvenskan.\n\nUngdomar i farten\n\nBilbränsle har sedan runnit ut från en av bilarna och riskerade att leda till att ännu flera fordon började brinna innan brandsoldaterna hann hejda elden uppger tidningen.\n\nRedan klockan 03.33 fick polisen larm om att flera ungdomar var i farten.\n\n– Larm inkommer om pågående skadegörelse på Regementsgatan. En grupp ungdomar ses tända eld på något vid en busskur, uppger Malmöpolisen.\n\n12 till 14 år\n\nRäddningstjänsten ryckte ut till platsen och fann då att man satt eld på en papperskorg.\n\n– Polis släcker själva branden som är begränsad till en papperskorg, uppger polisen.\n\nPolisen påträffade fyra barn mellan 12 och 14 år som misstänks vara de skyldiga.\n\n– Barnen transporteras hem till sina vårdnadshavare, meddelar polisen.\n\n– Det skrivs också en orosanmälan till de sociala myndigheterna.\n\nIngen skyldig gripen\n\nBranden vid torget klassas som skadegörelse och även bilbränderna brottsrubriceras som skadegörelse.\n\nPolisen har ännu inte funnit någon skyldig till de sex olika bilbränderna.\n\nArkivfoto: Räddningstjänsten\n\nText: Redaktionen",
    "\"Tusen små framsteg\" för ett bättre Sverige": "Valet 2022 är över. Svenska folket har sagt sitt och för politikerna gäller \"rätten och packen Eder härefter\", som Gustav Vasas son hertig Karl ofta avslutade sina brev till fogdarna med. Det är vad de borgerliga och SD nu gör när de regeringsförhandlar.\n\nMånga vänsterskribenter (en del andra också) säger sig ha vaknat upp till ett nytt Sverige, början på en ny tideräkning, till ett \"bajsbrunt\" Sverige, där människor värderas olika utifrån etnicitet, ett rasistiskt Sverige där yttrandefriheten sitter trångt och där våld hotar. De ser ett blåbrunt Sverige där själva demokratin är i fara.\n\nMen svensk demokrati är stark. Sverigedemokraterna har varken förmågan, möjligheten eller styrkan att hota demokratiska värden och svenskarna har inte plötsligt blivit rasister. Om fyra år är det val igen. Då kommer SD:s väljarstöd att försvagas om väljarna inte är nöjda – och väljarna kommer inte vara nöjda om partiet vill föra en rasistisk politik. För svenskarna är inte rasister. Undersökningar och forskning tyder inte på att främlingsfientlighet och rasism ökat. Och om en borgerlig regering börjar komma tillrätta med många av de problem som fått Sverigedemokraterna att växa, så kommer rimligen attraktionskraften hos SD minska - det som har hänt i våra nordiska grannländer när SD:s motsvarigheter fått mer makt.\n\nSverige är alltså inte förändrat över en natt. Däremot har Sverige förändrats på andra sätt de senaste decennierna. Det är förändringar dag för dag, mandatperiod efter mandatperiod, inte heller det över en natt.\n\nDet har gett oss ett Sverige där klaner och gäng skapat parallella samhällen med egen rättskipning, dit lagen inte når och dit det statliga våldsmonopolet inte sträcker sig. Det är ett Sverige där hela stadsdelar kapats och hålls i skräck, där vittnen skräms till tystnad eller mördas och där allt yngre människor lockas in i gängkriminalitet. Det är ett Sverige där hedersförtryck förmenar unga kvinnor deras medborgerliga rättigheter och till med berövat dem livet. Det är ett Sverige som sett 47 dödsskjutningar på 268 dagar i år, ett Sverige där föräldrar vaknat upp till insikten om att en son skjutits ihjäl i ett gängkrig.\n\nDet är ett Sverige där värderingar, som vi har kämpat för i över ett sekel och slagit fast i grundlag, trampas på. Det är ett Sverige där vi har tillåtit destruktiv segregation att bita sig fast medan vi talat om allas lika värde. Detta borde skrämma mer än valresultatet!\n\nSverige har blundat och inte lyssnat på varningsklockorna som klämtat allt högre. Vi har avfärdat, häcklat och stött bort dem som såg tidigt: \"I november år 2005 varnade jag för kriminaliteten och den växande islamismen, men min oro avfärdades. Vi var många i samhällsdebatten som varnade för vad vi såg komma. Även polisen reagerade då utan att få gehör\", skrev Nalin Pekgul, före detta riksdagsledamot (S), numera sjusköterska, i en debattartikel efter valet (DN 14/9).\n\nSamhället har varit undfallande och fegt i en ständig rädsla för att beskyllas för rasism, fascism och islamofobi eller för att inte vara \"woke\", inte ha vaknat. I stället för att lyssna på varningarna och vidta åtgärder lät man problemen eskalera till en nivå där de var omöjliga att negligera. Då blev svaren från politiken att \"vi såg det inte komma\" eller \"vi har varit naiva\".\n\nMen det finns också ett annat Sverige som vi vaknar upp till varje morgon. Det är ett fritt, generöst, tolerant, solidariskt och öppet Sverige som bejakar förändring, ett Sverige där en överväldigande majoritet av svenskarna anser att invandringen gjort Sverige till ett bättra land. Det är ett jämställt och förhållandevis jämlikt land med fantastiska möjligheter till personlig utveckling. Det är ett hårt arbetande land som tror på företagande, innovation och utbildning och där kulturen är tillgänglig för alla. Det är ett Sverige som, trots välfärdsproblem, erbjuder skattefinansierad vård, omsorg och skola av hög klass. Det är ett vackert Sverige med fantastisk natur och enorma naturresurser. Det är ett Sverige som är en del av en nordisk gemenskap, en del av världen som toppar de flesta listor om var det är bra att leva. Det är ett demokratiskt och i många avseenden fantastiskt Sverige!\n\nNästa regering och regeringar efter den måste arbeta stenhårt och i hög takt för att minska våldet, kriminaliteten och segregationen. Det finns lösningar och det handlar inte bara om tuffare tag utan givetvis också om socialt, förebyggande arbete. Och det handlar om gemensam mobilisering.\n\n\"Det finns en lösning och den är enkel. För det är inte bara ibland infödda svenskar som majoriteten är rationell, tolerant och fredlig utan också bland de invandrare och flyktingar som har valt att göra detta fantastiska land till sitt hemland. Det är hög tid för en massiv mobilisering över hela den politiska skalan, och då bör dessa människor stå i främsta ledet för att säga nej till gängvåld, kriminalitet och motvilja mot att integreras\", skrev den turkisk-svenske journalisten Yavuz Baydar i en artikel i Svenska Dagbladet.\n\nDet är inte bara inom de områdena som det krävs mobilisering utan också inom sjukvården, energiförsörjningen, skolresultaten, klimatet och miljön och landets ekonomi – det vet alla. Den nya regeringen måste handla kraftfullt för att lösa landets problem och samtidigt måste den värna allt det som är bra. Som alltid handlar det inte om antingen eller utan om både och – en grundbult i liberalismen.\n\nPå senare tid och i denna valrörelse har många talat om hotet mot den liberala demokratin och liberalismen, som både dödförklarats och hyllats. Det må vara att partiet med liberalismen i sitt namn, Liberalerna, var nära att hamna utanför riksdagen och nu är minsta riksdagsparti men liberalismens idéer har en fortsatt stark position i politiken, trots angrepp både från höger och vänster.\n\nI sitt liberala manifest \"Tusen små framsteg\" med underrubriken \"Liberalismen – ett moraliskt äventyr\", som utkom i Sverige i våras, försvarar och förklarar den amerikanske författaren och essäisten Adam Gopnik vad liberalismen och den liberala demokratin står för. Hans liberala credo sammanfattas i en mening, som han själv anser är den klumpigaste han någonsin skrivit: \"Liberalismen är en politisk praxis under ständig utveckling som genom förnuftsmässig (mestadels) oinskränkt dialog, manifestation och debatt pläderar för det nödvändiga och möjliga med sociala jämlikhetsreformer (om än ofullkomliga) och en allt större (om än inte ovillkorlig) tolerans för olikheter människor emellan.\"\n\nDet är ett anständighetens, toleransens, proportionernas, humanismens och pluralismens manifest som ivrar för \"ett evigt reformprogram\" med faktabaserade \"tusen små framsteg\" som arbetsmetod, snarare än jättekliv mot ett önskat (men omöjligt) idealtillstånd.\n\nAdam Gopnik betonar betydelsen av friheten att debattera, både för liberalismen och för samhället. Emellertid kan vi konstatera att friheten utmanas alltmer av identitetspolitikens, normkritikens, cancelkulturens och deplattformeringens intolerans.\n\nDå räcker inte den aldrig sinande strömmen av värdegrundsdokument fyllda av självklarheter och floskler –\" en saga berättad av en dåre, låter stort, betyder intet\", för att citera Skakespeares Macbeth. Istället behövs också här en \"massiv mobilisering\" för att motarbeta fördömanden, oförsonlighet och dogmatism, som skrämmer till tystnad och hotar ett av den liberala demokratins viktigaste fundament.\n\nAtt rida spärr mot debattens odemokratiska tendenser är en lika viktig uppgift som att börja lösa de övriga samhällsproblemen.\n\nOm fyra år kan vi läsa av. Med liberala idéer som grund och med \"tusen små framsteg\" kommer Sverige vara ett bättre land för alla, inte perfekt men bättre!\n\nDetta är min sista krönika i GP. Jag började skriva på denna sida när jag tillträdde som chefredaktör hösten 1993. Sedan dess har det hunnit bli nära 1 200 ledarkrönikor. Det har varit spännande, lustfyllt och stimulerande att skriva och att vara en del av det vi kallar det offentliga samtalet. Jag vill tacka alla er som läst, invänt, kommenterat och uppmuntrat.",
    "Sverige värmde upp i moderklubbarnas tröjor inför Nations League mot Slovenien": "Värmde upp i sina moderklubbars tröjor\n\nPublicerad: I dag 17.24 Uppdaterad: I dag 19.23\n\nDagen före ödesmötet mot Slovenien i Nations League.\n\nDå passade spelarna på att hylla sina moderklubbar.\n\n– Det är viktigt att få visa moderklubbarna för alla börjar någonstans, säger Emil Forsberg.\n\nEfter förlusten mot Serbien måste Sverige vinna morgondagens match mot Slovenien för att inte trilla ner i C-divisionen.\n\nDagen innan ödesmatchen tränade landslaget på Friends, men när de kom in på planen hade de inte sina vanliga träningskläder utan sina moderklubbars matchtröjor.\n\n– Vi tar en bild på alla killarna i tröjorna med deras moderklubbar. Även Janne Andersson i Alets IK och Peter Wettergren i Ödeshögs tröjor. Det är väldigt viktigt att påpeka. Det är en jätterolig grej. Vi vill stötta föreningslivet och visa var landslagsspelarna kommer från. Tanken är att även skicka ut till spelarnas klubbar, säger landslagschefen Stefan Pettersson och fortsätter:\n\n– När spelarna kom in i omklädningsrummet och alla tröjorna hängde där så blev det ett väldigt snack med en gång. Det var där, i deras moderklubbar, som landslagsspelarnas resor började. Det man får med sig därifrån gör att man slåss och kämpar för att komma hela vägen till landslaget.\n\nhelskärm Landslaget fotograferas i tröjorna från deras moderklubbar.\n\n”Jättefint initiativ”\n\nNederländerna var först med initativet när de tränade i sina moderklubbar inför sommarens Nations League-mötet med Polen. De svenska spelarna plockade dock av sig tröjorna efter fotograferingen och tränade i sina vanliga träningskläder.\n\n– Det var väldigt roligt att se alla moderklubbar och var alla kommer ifrån. Vi pratade lite om hur länge man varit i sin moderklubb. Jag tror att de flesta satte alla klubbar men det var några som var lite svårare, säger Victor Lindelöf.\n\nEmil Forsberg håller med.\n\n– Jättefint initiativ, också viktigt att få visa moderklubbarna för alla börjar någonstans. Det är kul att det uppskattas verkligen.\n\nI vissa fall var det inte helt klart vilken klubb som var moderklubb. I de fallen tillfrågades spelarna vilket klubb de ville representera, enligt presschefen Jakob Kakembo Andersson.\n\nSveriges landslagsspelare – här är alla moderklubbar",
    "Nations League: Välfyllda läktare för Serbien mot Sverige": "Reagerar på bilderna: ”Oerhört märkligt”\n\nPublicerad: 24 september Uppdaterad: I dag 13.21\n\nSveriges spelare möttes inte av tomma läktare när de marscherade in på planen.\n\nTrots Uefas bestraffning var det delvis välfyllt på läktarplats på Rajko Mitic-stadion.\n\n– Jättekonstigt, oerhört märkligt, säger förbundskaptenen Janne Andersson i Viaplay.\n\nUefa har straffat Serbien på grund av ”rasistiskt beteende” och laget tvingades spela matchen mot Sverige i Nations League inför tomma läktare.\n\nEller?\n\nNär Sveriges förbundskapten Janne Andersson intervjuades på innerplan inför avspark var det hög ljudnivå från läktarna.\n\n– Det påverkar oss inte, vi är vana vid publik. Men det är oerhört intressant... Det är kraftiga bestraffningar från Uefa när de säger att man ska spela utan publik, säger Andersson i Viaplay.\n\nFörklaringen till bilderna\n\nFörklaringen till att tusentals åskådare ändå fanns på plats på Rajko Mitic-stadion låg i att Serbien fick tillåtelse att släppa in barn mellan sju och 14 år.\n\n– Jättekonstigt, oerhört märkligt, men det får Uefa hålla på med själva. Vi ska spela fotboll, säger Janne Andersson.\n\nSvenska fans var på plats på Blågults träning dagen innan matchen och vädjade om biljetter men det fanns ingen chans för dem att få se matchen.\n\n– Nej, det finns det tyvärr inte, svarade landslagschefen Stefan Petterson på den frågan.\n\nSerbien besegrade Sverige med 4–1.",
    "Sverige är topp 3 globalt inom elbilsutvecklingen": "Elbilsindexet visar att Sverige är ledande. Totalt hamnar Sverige på en tredje plats och utifrån konsumentefterfrågan på en andraplats enligt EY:s senaste index EV Country Readiness. Sverige är i topp tack vare stabil konsumentefterfrågan, många OEM-tillverkare och ett i grunden starkt energiekosystem. Med ytterligare politiska överenskommelser och åtgärder tillsammans med en utbyggd laddningsinfrastruktur kan möjligheter för elektrifiering accelereras.\n\nEY Electric Vehicle Country Readiness Index kartlägger de främsta fordonsmarknaderna i världen när det gäller introduktionen av elbilar baserat på utbud, efterfrågan och regleringar. Rådgivnings- och revisionsföretaget EY:s senaste index innefattar 14 länder och däribland Sverige. Totalt rankas Kina högst följt av Norge och Sverige. Det som bidrar till att Kina ligger i framkant är batteritillverkningen, ökad efterfrågan och en omfattande laddningsinfrastruktur, vilket gör att Kina fortsätter att vara den största elbilsmarknaden globalt sett i absoluta volymer.\n\nSverige rankas före Tyskland och Storbritannien, trots att dessa länder har en stor elbilsproduktion, lokal batteritillverkning och kommande elbilslanseringar. Det som gör att Sverige ligger före är landets i grunden starka energiekosystem tillsammans med en stor efterfrågan bland konsumenterna samt hög tillverkningsgrad av elbilar. Det är 41 procent av alla bilar som tillverkas i Sverige mellan 2022-2026 som förväntas vara elektriska modeller. Dessutom finns det företag i Sverige som tar initiativ mot att utveckla energilagringen, smarta laddningslösningar och V2G, dvs. att överföra ström från elbilens batteri till elnätet.\n\n\n\n- Vi vet att efterfrågan på elbilar finns och nu gäller det skapa förutsättningar för att möta efterfrågan. Utifrån de ledande länderna i index ser vi att några viktiga faktorer för introduktionen av elbilar är en kombination av regleringar för att stimulera efterfrågan, lokal batteriproduktion och en stabil infrastruktur, säger Martin Cardell, globalt mobility-ansvarig på EY.\n\n\n\nEnligt EY:s indexet för efterfrågan av elbilar rankas Sverige tvåa efter elbilspionjären Norge. Det är 36 procent av konsumternera i Sverige som planerar att deras nästa bilköp ska bli en laddhybrid eller helelektrisk bil. Elektrifiering av den svenska bilflottan fortsätter och även bland taxibolagen i Sverige.\n\n\n\nIndexet visar dock att Sverige rankas lägre inom regleringar, närmare bestämt på plats sju. Det finns olika incitament som köpsubventioner och skatteförmåner, men det är inte tillräckligt eftersom många anser att laddningsmöjligheterna är otillräckliga. Det är ungefär 44 procent av konsumenterna i Sverige som är oroade över infrastrukturen för laddning.\n\n\n\n- Vi är inte lika bra i Sverige jämfört med andra länder när det kommer till regleringar kopplat till introduktionen av elbilar. Det behövs exempelvis ett större politiskt stöd för att ytterligare utveckla laddinfrastrukturen och batteriproduktion, säger Martin Cardell.\n\n\n\nEY Electric Vehicle Country Readiness Index\n\nIndexet är en analys av länders övergång mot elektrifierade fordon baserat på tre perspektiv; utbud, efterfrågan och regulatoriska faktorer. Det är andra gången som EY genomför analysen och årets index innefattar en jämförelse och rangordning av 14 länder (Frankrike, Indien, Italien, Japan, Kanada, Kina, Nederländerna, Norge, Storbritannien, Spanien, Sydkorea, Sverige, Tyskland, USA). Totalt analyseras 22 olika faktorer för att ge insikter i vilka möjligheter och förändringar som krävs för en effektiv övergång mot elektrifierade fordon.",
    "Sverige och Norge vill intensifiera elsamarbetet i Norden": "Energi- och digitaliseringsminister Khashayar Farmanbar och Norges olje- och energiminister Terje Aasland träffades idag för att diskutera de stora utmaningarna på elmarknaden med höga och kraftigt varierande priser. De bägge statsråden diskuterade också ett intensifierat elsamarbete i form av en ”task force” för att tillsammans få ned elpriserna i Norden.\n\n- Regeringen initierar tillsammans med den norska regeringen en ”task force” för de nordiska länderna kring utveckling av marknadsmodellen. Sverige och Norge går samman för att säkra säker tillgång av el och låga priser i Norden. Vi vill hitta gemensamma lösningar på gemensamma problem, säger energi- och digitaliseringsminister Khashayar Farmanbar.\n\nUnder rådande omständigheter där hela Europa är drabbat av extremt höga priser på energi är det viktigare än någonsin att hitta lösningar och modeller som säkerställer en fungerande elmarknad som kan ge lägre elpriser för hushåll och företag och därmed ekonomisk tillväxt.\n\n- De nordiska grannländerna har haft ett kraftutbyte ända sedan 1960-talet. Med den pågående energikrisen i Europa vill vi ha ett intensifierat samarbete för att hitta bra åtgärder som säkerställer en väl fungerande energimarknad, så att vi kan återgå till en situation med tillräcklig och rimlig kraft till nytta för industrin och samhället. Det rapporteras om likviditetsutmaningar i delar av den finansiella kraftmarknaden, och de åtgärder som vidtas i Sverige och Finland kommer bidra till att främja den finansiella stabiliteten i Norden. Det är viktigt. Det finns för närvarande inte behov av åtgärder i Norge, men vi följer noga utvecklingen, säger olje- och energiminister Terje Aasland.\n\nSverige och Norge vill driva på för ett ökat elsamarbete och ska snabbt etablera en \"task force\" som skyndsamt ska undersöka vad som kan göras för att få ner de höga elpriserna. Norge och Sverige vill intensifiera det nordiska elsamarbetet och Danmark och Finland kommer att bjudas in för att delta i arbetet från start. För oss är det viktigt med ett enat Norden.\n\nArbetsgruppen kommer också att följa de pågående diskussionerna internt i EU och eventuella nya förslag till elmarknadsdesign från EU-kommissionen samt leverera sina rekommendationer så tidigt som möjligt inför de nordiska energiministrarnas möte i Oslo den 28 november.\n\nVid dagens möte i Stockholm diskuterade de två energiministrarna även ämnen som avskiljning och lagring av koldioxid samt havsbaserad vindkraft.",
    "Hovrätten för Västra Sverige söker en verksamhetsutvecklare": "Hovrätten för Västra Sverige är näst störst av landets sex hovrätter. Hovrättens huvudsakliga uppgift är att pröva mål och ärenden som överklagats från de tingsrätter som ingår i hovrättens domkrets. Domstolen är organiserad med fyra dömande avdelningar och en administrativ avdelning. Vid hovrätten arbetar ca 120 personer. Hovrätten har lokaler i centrala Göteborg.\n\nÄr du intresserad av verksamhetsfrågor, digitalisering och vill ha ett självständigt och utvecklande jobb? Vi söker nu en verksamhetsutvecklare till Hovrätten för Västra Sverige.\n\nArbetsuppgifter\n\nI rollen som verksamhetsutvecklare ansvarar du för att i nära dialog med ledningen och medarbetarna samordna och leda hovrättens olika utvecklingsprojekt.\n\nArbetsuppgifter som ingår är att självständigt driva utvecklingsprojekt för att bl.a. öka den processuella rättvisan och digitaliseringen av verksamheten. Du ska också samordna olika arbetsgruppers arbete med att utveckla verksamheten. Du kommer även att kartlägga processer och arbetssätt för att identifiera förändringsbehov. Arbetet kommer innebära externa kontakter med såväl representanter från Sveriges Domstolar som med externa aktörer.\n\nDu kommer att rapportera till hovrättens administrativa direktör.\n\nVem är du?\n\nVi söker dig som är domarutbildad och med din bakgrund har mycket goda kunskaper om hovrättens och andra domstolars verksamhet. Du har ett stort intresse för utvecklingsfrågor och digitalisering. För att lyckas i rollen som verksamhetsutvecklare hos oss måste du vara självgående, drivande och utåtriktad. Du har en god förmåga att samverka med andra och inger förtroende. Du arbetar lösningsorienterat och har förmåga att prioritera bland dina arbetsuppgifter utifrån ett intressent- och verksamhetsperspektiv. Du behöver också ha en god pedagogisk förmåga samt vara en god kommunikatör i både tal och skrift.\n\nBreda och för tjänsten relevanta yrkeserfarenheter som införskaffats före, under eller efter domarutbildningen är meriterande.\n\nVi lägger stor vikt vid dina personliga egenskaper.\n\nÖvrigt\n\nRekryteringen gäller en tidsbegränsad anställning på ett år.\n\nPersonlighets- och problemlösningstester kan komma att ingå som en del i urvalsprocessen.",
    "Bottennotering för svenska kronan: Så påverkas Sverige": "Den svenska kronan försvagades ytterligare efter Vladimir Putins besked om en delvis mobilisering i Ryssland.\n\nEfter diktatorns tal på onsdagsmorgonen var en dollar uppe på över 11 svenska kronor. En ny historisk bottennotering.\n\n– Oroande besked från Moskva (Putins tal) får svenska kronan att sätta dystert historiskt rekord och idag spräcka 11:an mot dollarn, twittrade SEB-ekonomen Robert Bergqvist.\n\nÅr 2001 låg kronan på en liknande låg nivå – då kunde en dollar köpas för 11,04 kronor.\n\nDyrare resor och mat\n\nKronans svaga ställning kan ställa till det. Det blir dyrare att resa utomlands och varupriserna i Sverige förväntas öka ytterligare, rapporterar SVT Nyheter.\n\n– En svag krona, och en stark dollar i det här fallet, innebär att vi importerar inflation. Det blir dyrare att importera från utlandet. Det blir en utmaning, inte minst för centralbanken när man gör allt för att försöka bekämpa inflationen, säger Lena Sellgren, chefsekonom på Business Sweden, till tv-kanalen.\n\nBra för exporten\n\nMen en svag krona är inte endast negativt. Svenska varor förväntas bli billigare på världsmarknaden, vilket gynnar exporten.\n\n– Om man är en ren exportör inom basindustrin i större utsträckning, och som inte har någon eller ganska liten import, har det en positiv effekt åtminstone på kort sikt. Det blir helt enkelt billigare att köpa från Sverige, säger Lena Sellgren till SVT.\n\nPriserna för importindustrin förväntas dock bli betydligt dyrare.\n\nSvår balansgång\n\nEnligt Nordeas chefsanalytiker Torbjörn Isaksson innebär den svaga kronan en svår balansgång för Riksbankens direktion.\n\n– Om de inte höjer räntan tillräckligt mycket kan kronan gå svagare på grund av ränteskillnader. Men om de höjer för mycket kan det knäcka bostadsmarknaden, säger han till Di.\n\nAnalytikern framhäver att en bostadskrasch skulle försvaga kronan ytterligare.\n\nFoto: Riksbanken resp A. Nygård\n\nText: Redaktionen",
    "Regeringen föreslår att EU frikopplar elpriser från gaspriser": "Statsminister Magdalena Andersson redogjorde vid pressträffen fredag den 2 september för de åtgärder regeringen avser vidta för att möta den pågående energikrisen som statsministern beskrev som ett energikrig Ryssland riktar mot Europa. Pressträffen hölls tillsammans med finansminister Mikael Damberg och energi- och digitaliseringsminister Khashayar Farmanbar.\n\nStatsminister Magdalena Andersson inledde pressträffen med att tydliggöra Rysslands roll i den rådande energikrisen:\n\n– Sedan augusti förra året har Ryssland använt sina gastillgångar för att skapa splittring både mellan och inom Europas länder. Sedan invasionen av Ukraina har Ryssland också eskalerat utvecklingen till något som inte kan beskrivas som något annat än ett energikrig riktat mot Europa.\n\nI en lägesbild av Sverige konstaterar statsministern att den skada på Ringhals som nyligen uppdagats kommer i ett mycket ansträngt energiläge, och att Sveriges hushåll står inför en krisvinter med mycket högre elpriser än vi tidigare sett.\n\n– Därför är mitt besked tydligt, sade statsministern, Regeringen kommer inte att lämna svenska hushåll och företag åt sitt öde. Det gjorde vi inte under pandemin och det kommer vi inte att göra nu.\n\nFörslag till EU\n\nSveriges regering kommer därav snarast att agera på EU-nivå förklarade statsministern och beskrev krisen som ett i grunden gemensamt europeiskt problem. Den elmarknad som fungerar väl i ett normalläge konstaterade statsministern var dysfunktionell i detta krigsläge.\n\n– Det här är en europeisk kris och då behöver Europa hålla ihop. Sverige är en stabil elproducent som exporterar mycket el till andra europeiska länder. Men det är inte rimligt att svenska hushåll och företag köper svensk el som produceras billigt, för att sen få betala skyhöga priser för att många av våra grannländer länder är beroende av rysk gas. Därför anser regeringen att elpriserna på Europas elmarknad måste frikopplas från de orimliga gaspriserna som Ryssland har skapat, sade statsminister Andersson vidare.\n\nStatsministern meddelade att hon kommer lägga en del av valarbetet åt sidan för att kontakta kollegor i andra EU-länder och EU-kommissionens ordförande i syfte att skapa en koalition som ställer sig bakom förslaget.\n\nSverige agerar med egna åtgärder\n\n– Vi har sedan tidigare presenterat ett högkostnadsskydd för höga elpriser som riktar sig till både hushåll och företag. I onsdags meddelade vi också att stödet kan uppgå till så mycket som till 90 miljarder kronor, sade statsministern.\n\n– Självklart kan också minskad elkonsumtion göra skillnad, sade Andersson vidare. Jag vet att många svenska hushåll och företag redan vidtar åtgärder för att dra ner på sina elutgifter, exempelvis genom att sänka inomhustemperaturen en grad eller genom att skaffa timprisavtal. Jag vill understryka att de därmed inte bara skyddar sin egen privatekonomi utan bidrar också till att skydda Sverige. Men även om enskilda initiativ kan göra skillnad, så är det här en kris som kräver att samhälle kliver fram och tar kontroll över utvecklingen.\n\nStatsministern beskrev därefter i ett antal punkter regeringens arbete för att göra Sveriges och Europas energisystem mer robust:\n\nPrivata investerare som redan idag står i kö för att bygga ny elproduktion ska också få möjlighet att göra det. För att havsbaserad vindkraft ska komma på plats snabbare ska vi halvera tiden för att få tillstånd för havsbaserade vindkraftsparker.\n\nKrav på att installera solceller på offentliga och kommersiella byggnader för att öka produktionen av solkraft.\n\nÖkad produktion i Forsmark avseende kärnkraft. Översyn av vilka åtgärder som behövs för att utnyttja både befintlig och framtida kärnkraft.\n\nStatsministern avslutade med att understryka förutsättningarna för framtida robusta energisystem:\n\n– Jag vill betona vikten av att Sverige får på plats långsiktiga spelregler för energipolitiken. Vill man bygga mer vind- och solkraft behöver också det vara tydligt för kommuner och husägare vad som gäller. Vill man bygga kärnkraft måste det finnas regelverk som överlever upp till 15 riksdagsval.",
    "Antalet öppet arbetslösa i Sverige minskade med 1 255 personer i förra veckan – Arbetsförmedlingen": "Antalet öppet arbetslösa i Sverige minskade med 1 255 personer till 161 307 under förra veckan.\n\nDet visar veckostatistik från Arbetsförmedlingen.\n\nAntalet sökande i program med aktivitetsstöd sjönk till 171 833 från 172 524.\n\nAntalet sökande som fick arbete under veckan var 6 600 personer, att jämföra med 7 436 veckan innan.\n\nNyinskrivna sökanden uppgick till 6 861 personer, att jämföra med 7 302 veckan innan.\n\nNyanmälda platser (nya lediga jobb) uppgick till 37 343 stycken, att jämföra med 37 987 veckan innan.\n\nArbetslösheten uppgick till 6,6 procent, att jämföra med 6,6 procent veckan innan.\n\n\n\nSverige v38 v37 Öppet arbetslösa 161 307 162 517 Öppet arbetslösa, förändring -1 255 -1 398 Sökande i program 171 833 172 524 Sökande som har fått arbete 6 600 7 436 Nyinskrivna sökande 6 861 7 302 Nyanmälda platser 37 343 37 987 Arbetslöshet, procent 6,6 6,6\n\nLars Johansson\n\nlars.johansson@finwire.se\n\nNyhetsbyrån Finwire",
    "Så gick det sen för killarna i ”Bachelor” Sverige": "Så gick det sen för killarna i ”Bachelor” Sverige\n\nhelskärm\n\nSå gick det sen för killarna i ”Bachelor” Sverige\n\ncheck En kraschade totalt\n\ncheck Framtidsplanerna: ”Vi se ännu mer av världen tillsammans”\n\ncheck Kaoset: ”Jag kände mig påsatt och lämnad”\n\ncheck ”Jag gick back på det där”",
    "Sverige får en plats i hoppningens Nations Cup-final": "När Sverige, tidigare i somras, hoppat sin sista kvalomgång i årets Nations Cup räckte inte totalpoängen till en topp sju placering, vilket garanterar en direktplats i finalen. Men efter avhopp bland inkvalade nationer så blev Sverige erbjudna en finalplats.\n\n– Att tacka ja var självklart. Det handlar om finalen på nationshoppningsserien, en väldigt fin och tuff tävling och dessutom ytterligare en bra värdemätare mot de bästa nationerna, säger Henrik Ankarcrona.\n\nFinalen är världsomspännande och bygger på ligor runt om i världen, och det finns ett visst antal startplatser. Om något land tackar nej så bjuder man in lag från den europeiska högsta ligan div 1, enligt turornding. Nu har tex Norge och Sverige bjudits in.\n\nRids på OS-arenan\n\nSverige är världsmästare i hoppning men de svenska guldmedaljörerna åker inte till finalen.\n\nFem svenska ekipage åker till Barcelona, där tävlingen går på anrika Real Club de Polo, OS-arena för ridsporten 1992.\n\n\n\n– Barcelona är en fantastisk tävling och det är prestige och pengar på spel, men om man tittar på det här laget så är det ekipage och ryttare som jag tror väldigt mycket på inför kommande år. Flera av de här ryttarna har också ridit i Nations Cup-tävlingarna i år. Det känns otroligt inspirerande att åka med det här gänget, säger förbundskapten Henrik Ankarcrona till SVT Sport.\n\n\n\nDe uttagna ekipagen är: Linda Heed med Laurien van Orshof, Irma Karlsson med Chaconnu, Evelina Tovek med Winnetou de la Hamente Z, Wilma Hellström med Cicci BJn och Stephanie Holmén med Flip´s Little Sparrow.\n\nVilka fyra som rider i NC-finalen bestäms först senare.\n\n”Jätteglad att få chansen”\n\nEvelina Tovek har ridit två Nations Cup-finaler i Barcelona innan. Senast 2019 då Sverige var trea och hon ser fram emot nästa veckas final.\n\n– Jag är jätteglad att få chansen att vara en av de fem, det är en jättefin tävling. Det ska bli väldigt kul och spännande, säger Evelina Tovek till SVT Sport.\n\nHon gillar atmosfären på den gamla OS-arenan.\n\n– Det är mysigt och fint där och väldigt ”hästvänligt”, mycket plats och bra yta och det brukar vara bra stämning på läktaren.\n\nSVT direktsänder från den avgörande Nations Cup-finalen söndagen 2/10, 15:00 i SVT1 / SVT Play.",
    "Stjärna gör comeback när Sverige spelar inför barn: \"Hoppas de inte kan somna\"": "På grund av skadebekymmer har Dusan Vlahovic inte spelat i serbiska landslaget sedan i november i fjol. Men nu är Juventus-forwarden och en av lagets stora stjärnor tillbaka. 22-åringen, som gjort sju mål på 14 A-landskamper hittills i karriären, gör comeback mot Sverige under lördagen.\n\nVlahovic är rejält laddad inför Nations League-matchen.\n\n- Jag har inte kunnat vänta på att få vara med i landslaget igen. Jag är redo nu och väldigt glad över att vara med igen, säger Vlahovic enligt mozzartsport.com.\n\n- Jag ser fram emot matcherna mot Sverige och Norge.\n\nHan ser också fram emot att spela inför barn och ungdomar på Stadion Rajko Mitic. Serbien har, på grund av rasistiska övertramp från supporterhåll, straffats med spel inför tomma läktare men de får ändå välkomna barn mellan sju och 14 år mot Sverige.\n\nANNONS\n\n- Jag är väldigt glad över att vi kommer få stöd från våra yngsta fans. Barn är de som har de mest uppriktiga känslorna och vi kommer göra vårt bästa för att göra alla nöjda genom att ta en seger, säger Vlahovic.\n\nFörbundskaptenen Dragan Stojkovic är inne på samma linje som Vlahovic. Enligt det serbiska förbundets hemsida säger Stojkovic:\n\n- Vi spelar för våra ungdomar på läktaren. Det är en stor motivation för oss men också ett extra ansvar för oss. Vi vill ge barnen ett minne för livet.\n\nKaptenen Dusan Tadic:\n\n- Jag skulle vilja att barnen återvänder hem från matchen fulla av intryck som gör att de inte kan somna.\n\nBeslutet som ger Serbien ett läktarstöd trots straffet har delat det svenska lägret inför matchen.\n\n- Det är väl ändå en fin idé, att barn får kolla på matchen, säger Emil Forsberg.\n\nFörbundskaptenen Janne Andersson har kallat beslutet för konstigt och mittfältaren Kristoffer Olsson säger:\n\nANNONS\n\n- Man vill alltid spela inför fullsatta arenor och ett otroligt tryck oavsett var. Att det kommer vara barn på läktarna kan man säga vad man vill om. På ett sätt är det fint, men också lite konstigt. Men det är som det är.",
    "Distributörsavtalet för Sverige med Triolab förlängs inte": "Distributörsavtalet för Sverige med Triolab förlängs inte mån, sep 26, 2022 12:51 CET Report this content\n\nCalmark Sweden AB (publ) meddelar idag att det exklusiva distributörsavtalet för den svenska marknaden med bolaget Triolab AB inte kommer att förlängas.\n\nAvtalet gällde fram tom 23 september 2022 och sondering efter ny distributör för Sverige pågår.\n\nFör mer information om Calmark Sweden AB, vänligen kontakta:\n\nAnna Söderlund, VD\n\nTelefon: +46 70 214 98 93\n\nE-post: anna.soderlund@calmark.se\n\nwww.calmark.se\n\nCalmark Sweden AB är ett medicintekniskt bolag som utvecklar och säljer en patientnära analysmetod (PNA) för enklare och snabbare analyser av medicinska tillstånd hos nyfödda. Den unika testplattformen består av ett bärbart instrument och testkassetter för olika biomarkörer. Marknadslansering av det första testet, Neo-Bilirubin påbörjades under 2020. I västvärlden medför införandet av PNA-tester stora besparingar och kortare vårdkedjor. I mindre utvecklade sjukvårdssystem erbjuder Calmarks produkt ett stöd för diagnos som idag inte finns eftersom tillgången på sjukhuslaboratorier många gånger är begränsad. Calmark siktar på att bli den globala ledaren och att långsiktigt erbjuda alla relevanta tester för nyfödda oavsett var i världen de föds. Förutom produkter för nyfödda, säljer Calmark även ett PNA-test för bedömning av allvarlighetsgrad vid sjukdomen covid-19. B-aktien är noterad på Spotlight Stock Market och handlas under namnet CALMA B. Läs mer på www.calmark.se."
}