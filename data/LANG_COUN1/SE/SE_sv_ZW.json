{
    "Illegal sandutvinning fortgår i Zimbabwe": "Okontrollerad utvinning av sand har påverkat stora markområden i Zimbabwe. I ett land med få ekonomiska möjligheter har försäljningen av sand blivit en viktig inkomstkälla för en del. Men det är miljön som drabbas.\n\nBredvid en väg utanför staden Chitungwiza står Nesbit Gavanga med fem kollegor och lastar sand på ett lastbilsflak med sina spadar. Männen berättar öppet att de för en daglig kamp med de miljömyndigheter som har till uppgift att förhindra den oreglerade sandutvinningen.\n\n– Vi har tjänat pengar på den här marken i flera års tid och har inte råd att sluta med det, berättar Nesbit Gavanga."
}