{
    "Serieledarna vinner det tidiga toppmötet": "Spiken\n\nNordmakedonien\n\nMed spelare som Elmas, Bardhi och Alioski i startelvan finns det mer spets hos Nordmakedonien i jämförelse med gästande Bulgarien.\n\nSkrällen\n\nUngern\n\nUngern kommer från två toppinsatser mot England och Tyskland. Det räcker med en poäng för att man ska säkra gruppsegern. Räkna inte bort hemmalaget!\n\nMatch för match\n\n1. England – Tyskland 1\n\nBåde Tyskland och England såg oroväckande svaga ut i sina första matcher den här samlingen. Tyskland skapade knappt en målchans hemma mot Ungern. Gästerna saknar Rüdiger.\n\n2. Ungern – Italien 2\n\nEfter segrar mot Tyskland och England är det dags att börja ta Ungern på allvar. Som lag är man extremt svåra att bryta ner. Italiens insats mot England var ett steg framåt. Kallt odds på bortasegern.\n\n3. Montenegro – Finland 1\n\nBåda nationerna spelar för att undvika nedflyttning. För Montenegros del räcker det med en poäng medan Finland kan behöva vinna beroende på hur det går i Rumäniens match. Vidöppet inför!\n\n4. Rumänien – Bosnien-Hercegovina 1\n\nBosnien har redan säkrat gruppsäkert och därmed avancemang till A-gruppen. Gästerna kan välja att testa nya spelare och rotera i elvan. Rumänien måste vinna för att hålla sig kvar i gruppen.\n\n5. Nordmakedonien – Bulgarien 1\n\nNordmakedonien förtjänade mer från mötet mot Georgien sett till spelet, men man lyckades inte ta tillvara på chanserna. Bulgarien har inte övertygat när det kommer till bortaspelet - etta.\n\n6. Cartagena – Alavés 2\n\nTidigt toppmöte i den spanska andradivisionen. Alaves toppar tabellen och är ett av tre lag som fortfarande är obesegrade efter sex matcher. Cartagena har mött lättare motstånd.\n\n7. Aldosivi – Central Cordoba 2\n\nMeli och Schelotto återfinns på skadelistan för hemmalaget. Gästerna får klara sig utan Laba, Riano och Leguizamon. Aldosivis formrad är dyster läsning. Cordoba får utgångstipset.\n\n8. Colon de Santa Fe – Arg. Juniors X\n\nColon har varit en enorm besvikelse i ligan. Laget befinner sig först på en 25:e plats i serien. Argentina inledde serien starkt men har tappat på slutet. Nuss saknas för Juniors. Oddsen är korrekta.",
    "VM-succé för Eronn i Bulgarien – Corren": "",
    "HD: Bulgariska medborgare ska utlämnas för lagföring i tredje land": "HD: Bulgariska medborgare ska utlämnas för lagföring i tredje land\n\nStraffrätt\n\nPublicerad: 2022-09-09 13:00\n\n\n\nHÖGSTA DOMSTOLEN\n\nHögsta domstolen lämnar klartecken för att utlämna två bulgariska medborgare till Nordmakedonien för lagföring avseende narkotikabrottslighet som de dömts för.\n\nMännen bor i Sverige sedan flera år tillbaka, har förhållanden här och även ”en inte obetydlig ekonomisk integration”.\n\nDetta räcker dock inte för att jämställas med svenska medborgare.\n\nRepubliken Nordmakedonien har i en framställning begärt att två män som uppehåller sig i Sverige ska utlämnas dit för lagföring.\n\nMännen, idag 52 respektive 31, är far och son och dömdes hösten 2014 slutligt till elva års fängelse för ”otillåten tillverkning och tillgängliggörande for handel av narkotiska preparat, psykotropa ämnen och prekursorer” av en nordmakedonsk appelationsdomstol. Enligt domen har männen tillsammans och i samförstånd med andra medverkat i en transport av cirka 300 kilo cannabis som skulle smugglas med lastbil till Nederländerna, men som stoppades vid den nordmakedonska gränsen.\n\nStadgat sig i Sverige\n\nVid rättegången åberopades flera vittnen och i bevisningen fanns även uppgifter från hemlig avlysning, forensiska analyser av fingeravtryck och växtdelar samt kriminaltekniska rapporter.\n\n52-åringen har medborgarskap både i Nordmakedonien och Bulgarien, medan 31-åringen har avsagt sig sitt nordmakedonska medborgarskap. De har båda vistats i Sverige i flera år och stadgat sig här – och 31-åringen väntar inom kort barn ihop med en svensk kvinna.\n\nMännen har båda två avtjänat del av sina fängelsestraff och menar att de vid utlämning till Nordmakedonien riskerar att utsättas för tortyr eller omänsklig eller förnedrande behandling eller bestraffning. Förhållandena i nordmakedonska fängelser är också mycket dåliga, med överbeläggning och olika former av sanitära olägenheter. Säkerheten är bristfällig och det är vanligt att intagna utsätts för våld av såväl andra intagna som av fängelsepersonal. Sjukvård och allmänna levnadsförhållanden når heller inte upp till internationell standard.\n\nMännen har också hävdat att en utlämning till Nordmakedonien hindras av deras bulgariska medborgarskap, eftersom de är unionsmedborgare och har anknytning till Sverige.\n\nKrävs ”tydlig integration”\n\nEn svensk medborgare får enligt 2 § utlämningslagen inte utlämnas – och medlemsstaterna är skyldiga att tillämpa den unionsrättsliga likabehandlingsprincipen om en unionsmedborgare har utövat sin rätt till fri rörlighet, konstaterar Högsta domstolen, HD. I praktiken innebär detta i utlämningsfall att unionsmedborgare ska behandlas som svenska förutsatt att de uppvisar en ”tydlig integration” som visar att han eller hon är stadigvarande bosatt här.\n\nDomstolen behöver här göra en helhetsbedömning och ska i den bland annat se till familjeförhållanden, arbetssituation och den tid som personen har vistats i Sverige. Samtidigt kan även språklig, social och ekonomisk integration vara av betydelse, liksom bostadsförhållanden. Det kan även vara relevant hur man i övrigt fungerat i samhället, till exempel om man begått några brott.\n\n31-åringen hade vid tidpunkten för frihetsberövandet bott i Sverige i knappt tre och ett halvt år – vilket enligt HD är förhållandevis kort tid. Han har haft arbete och inkomster som visar på ”en inte obetydlig ekonomisk integration” och väntar barn med en svensk medborgare som han också bor ihop med. I övrigt är dock integrationen i det svenska samhället relativt svag, till exempel språkligt och i socialt hänseende. Mannen har också under tiden i Sverige gjort sig skyldig till brott, om än inte av allvarligare slag.\n\nSka utlämnas\n\nHelhetsbedömningen mynnar i 31-åringens fall ut i att anknytningen till det svenska fallet inte är tillräckligt stark för att han ska likställas med en svensk medborgare. 31-åringens pappa har varit i Sverige ett år kortare och väntar inte barn med en svensk medborgare, även om han har ett fast förhållande här. I övrigt är omständigheterna snarlika och inte heller här räcker alltså anknytningen till för att grunda hinder mot utlämning.\n\nDet finns inte heller i övrigt hinder enligt utlämningslagen – och inte heller Europakonventionen står i vägen för att bifalla framställningarna, även om uppgifterna om brister i nordmakedonska fängelser får visst stöd av annan utredning i målet. HD lämnar därför klartecken för en utlämning av männen. (Blendow Lexnova)\n\nPremiuminnehåll Skaffa Mitt DJ Premium för att ladda ner filerna UtlämningHD31 Utlämninghd52",
    "Detta händer om Sverige åker ur B-divisionen": "Resultaten i Uefa Nations League, som har ersatt de europeiska träningsmatcherna, är definitivt inte helt betydelselösa. Utöver intäkter har landslagen också möjlighet att skaffa sig så bra förutsättningar som möjligt inför lottningen till kommande EM-kval. Sverige hade behövt vinna sin grupp alternativt bli bästa tvåan i B-divisionen för att bli en del av seedningspott två. Landslaget är alltså, oavsett vinst mot Slovenien, tredjeseedade inför kvallottningen till EM 2024. Vilket givetvis innebär en tuffare resa till mästerskapet. Lottningen äger rum den 9 oktober.\n\nSveriges förutsättningar\n\nFör Sveriges del är förutsättningarna enkla: Skulle Blågult spela oavgjort eller förlora mot Slovenien är nedgradering till C-divisionen ett faktum. Länder som kan göra Sverige sällskap i en C-grupp nästa säsong är Luxemburg, Färöarna, Azerbajdzjan, Slovakien, Nordmakedonien och Bulgarien som samtliga lyckades stanna kvar i sina C-grupper. Vad skulle då detta innebära ekonomiskt?\n\nANNONS\n\nEn nedflyttning till C-divisionen är, utöver det sportsliga bottennappet, också en ekonomisk smäll för Sverige. För att delta i B-gruppspelet får respektive land 1,5 miljoner euro, motsvarande drygt 16,4 miljoner kronor. Vilket kan jämföras med avkastningen i C-gruppspelet där varje land får 1,125 miljoner euro, drygt 12,3 miljoner kronor, enligt ESPN. Lika stor summa för deltagande får landet som lyckas toppa gruppen även som vinstbonus. I ett B-gruppspel kan ett land alltså maximalt dra in 32,8 miljoner kronor och i en C-division 24,6 miljoner kronor.\n\nUtöver de minskade intäkterna från Uefa kommer en annan ekonomisk smäll bottna i ett betydligt svalare intresse för Sveriges matcher. Drabbningar som Sverige-Färöarna hemma på Friends eller Azerbajdzjan på bortaplan lär resultera i ett betydligt lägre publiksnitt och på så vis även lägre intäkter vad gäller biljettförsäljning.\n\nANNONS\n\nDet är över 20 år sedan Sverige var tredjeseedade inför EM-kval. Senast var inför mästerskapet år 2000, vilket också var första gången Sverige överhuvudtaget lyckades kvala in till ett Europamästerskap. Då lottades landslaget in i en kvalgrupp bestående av England, Polen, Bulgarien och Luxemburg, en grupp man sedan lyckades vinna överlägset. Efter det har Sverige hamnat i förstapotten inför 2004 och 2008 samt andrapotten inför 2012, 2016 och 2020. Oavsett hur det går mot Slovenien ser landslaget alltså ut att gå en svårnavigerad framtid till mötes.\n\nWILLIAM GRÖNLUND",
    "Officiellt: Aslak Fonn Witry lämnar AZ - klar för Ludogorets": "Förra sommaren lämnade högerbacken Aslak Fonn Witry Djurgården för AZ Alkmaar. Hans äventyr i den Nederländerna stannar vid ett år, för nu byter norrmannen klubb.\n\nAZ Alkmaar meddelar att 26-åringen säljs till bulgariska ligatvåan Ludogorets.\n\n- Jag vill spela i de europeiska klubblagsturneringarna och i Ludogorets kommer jag att få den möjligheten. Jag hoppas hjälpa laget att nå de önskade resultaten, säger han i en kommentar på klubbens hemsida.\n\nFonn Witry gjorde totalt 47 tävlingsframträdanden för AZ Alkmaar, där han noterades för ett mål och tre assist. Högerbacken var aldrig riktigt gjuten i elvan, utan han var en rotationsspelare i laget.\n\nANNONS\n\nLudogorets kommer att spela Europa League i höst, där laget har hamnat i en grupp med HJK Helsingfors, Roma och Real Betis.",
    "Svenska Dagbladets dunkel om lösdriveri": "Att be andra om pengar offentligt ”stör” knappast ordningen. Men hos kommunstyret i Katrineholm, Eskilstuna, i ett par partier och på någon ledarsida är åsikterna andra.\n\nKommuner får i dag använda sig av ordningsföreskrifter för att fösa bort människor som tigger. Något generellt tiggeriförbud får inte gälla i hela kommunen, men väl i delar av den, om det kan anses vara störande av ordningen. Det var den slutsats Högsta förvaltningsdomstolen drog 2018 i ett ärende med Vellinge kommun, som då ville och av domstolen tilläts införa lokalt tiggeriförbud i vissa områden.\n\nDomstolen borde ha kommit till en annan slutsats. Ja, den sortens fattigdom kan vara obehaglig att se. Ja, olagliga bosättningar har förekommit. En del som tiggt har varit offer för människohandel, men också våld. Men det betyder inte att den som bara tigger ska kunna klassas som en ordningsstörning. De lokala ordningsföreskrifterna ska inte användas på ett sådant vis.\n\nDärför har styrena i Katrineholm och Eskilstuna, som båda infört begränsningar för tiggeri på olika vis och i olika grad, skäl att tänka om. Bara för att man får, betyder inte det att man bör.\n\nSärskilt ansvar har de nyvalda riksdagsledamöterna. De bör täppa till de möjligheter Högsta förvaltningsdomstolen gett dessa kommuner. De behöver också se upp med M och SD. Dessa två partier tycker att dagens ordning inte går långt nog. De vill se ett riksförbud mot tiggeri.\n\nMen även på vissa ledarsidor finns åsikten att riksdagen ska förbjuda tiggeriet helt och hållet. Senast var det Paulina Neuding på Svenska Dagbladet. Hon vill rädda de medborgare från Bulgarien och Rumänien, ofta av den romska minoriteten, undan all utsatt hon ser. Men hur tiggeristopp skulle förbättra deras livssituation är oklart. Snarare lär det göra en svår situation värre.\n\nMen hon vill inte bara förbjuda tiggeriet i hela landet. Hon ville även ha ett förbud mot \"lösdriveri\".\n\nLösdriveri hette det. Det var är en term som inte använts på ett tag. Men i svenska språket kommer den från svensk 1800-talslagstiftning. Arbetslösa, hemlösa och fattiga kunde då straffas för att vara utan jobb eller sakna fast bostadsort. Tvångsarbete i särskilda anstalter var då inte ovanligt. Det var eländigt och ett väldigt ingrepp i människors frihet. Det var då för väl att när väl resterna av lagen försvann på 1900-talet var det inte mycket kvar av denna praktik. Sådant är det svårt att se hur någon skulle vilja tillbaka till.\n\nSå vad är det i detta som moderata Svenska Dagbladet på ledarplats vill ska åter bli verklighet? För det framgår inte.\n\nMen det är som med det som är dunkelt sagt. Det är dunkelt tänkt.",
    "Krig och energi – storkris hotar i EU": "En het höst riskerar att följas av en iskall vinter i Europa.\n\nSplittring och politisk oro hotar när konsekvenserna av Rysslands krig i Ukraina tär allt hårdare på enigheten i EU och Nato.",
    "Svensksvepet: Olle Wallins första ITF-titel": "Vi har rapporterat om svensksuccén i Danderyd. Ännu en svensk titel, på samma ITF-nivå ($15 000) bärgades i Texas i USA i helgen där Olle Wallin, Fair Play TK, tog hans allra första ITF-titel. Han avancerade genom hela tävlingen i Lubbock utan setförlust.\n\nI finalen slog han andraseedade Blaise Bicknell, Jamaica med 6-4, 6-2.\n\n– Finalen var väldigt bra tycker jag, jag spelade väldigt bra. Jag tyckte det var en välspelad match och jag servade och använde min forehand väldigt bra som jag har gjort hela veckan. Jag har känt mig väldigt stabil på banan den här veckan. Jag har precis bytt racket så det känns väldigt bra med det, säger Olle med ett skratt.\n\nLubbock i Texas är hemmaplan för Olle Wallin, som lämnat Riksidrottsgymnasiet i Båstad för collegelivet i USA.\n\n– Ja det var hemmaplan för mig, så det kändes väldigt speciellt för alla som var där hejar ju på en om de kommer från Lubbock, Texas. Det är väldigt skönt när man väl spelar. Jag älskar collegelivet! Det är mycket träning och tyvärr skola, men man måste göra grejor som man inte tycker om ibland. Jag har så himla bra människor runt omkring mig. Det hjälper väldigt mycket.\n\nVinsten i $15 000-tävlingen är största framgången hittills i Olle Wallins tenniskarriär.\n\n– Den här vinsten rankar jag självklart som etta i min karriär. Det är min första PRO-titel och det känns väldigt speciellt. Det var väldigt kul att vinna turneringen framför mina collegecoacher och vänner, så det var en speciell känsla.\n\nDen gångna veckan innehöll flera svenska framgångar, inte minst i ITF-tävlingen på hemmaplan. Som vi berättat tidigare vann Karl Friberg singeltiteln och även dubbeln tillsammans med Jonathan Mridha, som båda tillhör Solna TK och som tränar på just Good to Great i Danderyd, där $15 000-tävlingen hölls. Dessutom var Simon Freund, Lidingö TK i final i dubbel och semifinal i singel.\n\nKajsa Rinaldo Persson, Ystads TK, ångar på och har avancerat från knappt 1 300 till dagens notering, 568:a på rankingen. I veckan tog hon sig till semifinal i $25 000 på Sardinien. Där blev 234-rankade Camilla Rosatello, Italien för tufft motstånd och vann med 6-3, 6-2.\n\n100-rankade Mikael Ymer, Salk, spelar den här veckan ATP-tävlingen Sofia Open i Bulgarien där han ställs mot 59-rankade Ilya Ivashka i första omgången.\n\nI kvalet spelar Dragos Madaras, Fair Play TK, och det blev vinst i första kvalmatchen efter att italienaren Stefano Travaglia gett upp vid 5-0 i första set. I kvalfinal väntar hemmaspelaren Petr Nesterov (wc).\n\nElias Ymer, Salk, föll dessvärre direkt i kvalet i ATP250-tävlingen i Seoul, Sydkorea. Shintaro Mochizuki, Japan, vann med 1-6, 6-4, 6-3.\n\nAndré Göransson, Höllvikens TK och Ben McLachlan gick förra veckan till kvartsfinal i ATP-tävlingen i San Diego, USA och tävlar den här veckan i Seoul där de ställs mot Radu Albot och Chun-Hsin Tseng i första omgången.\n\n134-rankade Mirjam Björklund, Salk, föll i kvalfinalen i WTA-tövlingen i Tallin, Estland – 5-7, 4-6 mot Ysaline Bonaventure, Belgien (138:a på WTA) – men är inne i huvudtävlingen som Lucky Loser. I första omgången väntar 75-rankade tjeckiskan Tereza Martincova.\n\nVi noterar också, på juniorsidan, att William Rejchtman Vinciguerra, Fair Play TK, tog sig till final i Grade 5-tävlingen i Ingelheim, Tyskland.\n\nDen här veckan pågår två ITF-tävlingar på svensk mark. I Falun spelas $25 000 för herrar och i Salkhallen, Bromma spelas Grade 4-tävling (18 år). Matcherna i Falun streamas på tennis.se/play.\n\nÖversta bilden, foto: West Texas Pro Tennis",
    "”Vad kämpar de för? Hur ser de på oss?”": "– För några år sedan var vi en grupp dokumentär­filmare som diskuterade att de EU-migranter som finns i vår vardag och i det offentliga rummet aldrig hörs som individer. Vi möter aldrig deras berättelser i jag-form och i medierna är det alltid samma historier, antingen ”se så förskräckligt de bor” eller ”nu måste vi förbjuda detta otyg”. Vi blev nyfikna på vad de här personerna själva skulle vilja berätta om, vad de kämpade för, hur de såg på oss, på Sverige och hur de stod ut med allt hat och de svåra levnadsförhållandena.\n\n– Det blev upptakten till en projektansökan om att bjuda in EU-migranter till workshops i film, foto, animation och dokumentärt berättande. Vi fick stöd av Postkodstiftelsen och två år på oss att genomföra idén.\n\nVad hoppas ni att ”Kom närmare”-filmerna kan bidra till?\n\n– Vi hoppas och tror att de kan bredda bilden av EU-migranter från Rumänien och Bulgarien. Filmerna är olika, roliga, sorgliga men alla har en stark personlig avsändare. De synliggör individerna bakom den förenklade stereotypen. Vi hoppas att filmerna väcker känslor och frågor hos publiken. Och vi hoppas att de kommer att tas tillvara i olika arkiv för framtiden. Historiskt sett vet vi att grupper som tvingas befinna sig i ständig rörelse, vars boplatser städas bort och som inte själva har möjlighet att dokumentera sin historia, löper större risk att osynliggöras eller berättas om på ett sätt som inte gör dem rättvisa. Här letar vi fortfarande efter fler samarbeten, gärna stora aktörer som nationella museer. Tyvärr har intresset varit sådär, vilket verkligen är beklagligt med tanke på hur unika dessa samtidsdokument är och det ansvar museerna borde ta.\n\nÄr det någon särskild berättelse som gjort dig extra berörd?\n\n– Flera filmer handlar om att göra allt för sina barn under svåra förutsättningar när man dessutom är hundratals mil från varandra. Att som förälder missa stora delar av sitt barns uppväxt för att garantera dem en bättre framtid är ett svårt val med ett högt pris. Att höra föräldrar mellan 20 och 30 som ger upp sina egna drömmar om skolgång, arbete, utbildning och drägligt boende för att satsa allt på nästa generation, det är verkligen omskakande.\n\n– Jag har också blivit väldigt berörd av reaktionen hos många av de medverkande när de förstod att vi inte ville berätta om dem på något stereotypt sätt utan räcka över kameran och höra deras egna berättelser. Och jag har starka minnen av hur personer som aldrig gått i skolan stolt viftar med diplom över fullföljd kurs och visar sina filmer på storbild, tar mikrofonen på scen och med hjälp av tolk svarar på publikfrågor. Mäktigt!",
    "Lettland i topp för läkarstudenter i utlandet": "Förra läsåret gick studieorten Riga i Lettland om Gdansk. För första gången på ett decennium toppade inte en polsk studieort listan över de populäraste orterna för svenska läkarstudenter i utlandet. I många år har annars polska Gdansk lockat flest svenskar. Men då var Polen, totalt sett, fortfarande det största utbildningslandet för svenska läkarstudenter som valt att läsa utomlands. Och så har det sett ut mycket länge.\n\nNu är även det mönstret brutet, visar färsk statistik från Centrala studienämnden (CSN). Läsåret 2021/22 har Lettland gått om Polen som största utbildningsland med 623 svenska studenter jämfört med 545 i Polen. Tredje största utbildningsland är Litauen med 242 studenter. Därefter kommer Bulgarien (173) och Rumänien (170).\n\nRiga är fortsatt den överlägset populäraste studieorten för utlandsstudenterna – och har befäst sin ohotade ställning ytterligare. Vid Riga Stradins University finns 605 svenska läkarstudenter med studiemedel, enligt CSN:s uppgifter från läsåret 2021/22. Som tvåa på listan kommer studieorten Kaunas i Litauen med 222 svenska läkarstudenter. På tredje plats kommer polska Olsztyn (138 studenter), följt av Sofia i Bulgarien (106 studenter). Tidigare så populära Gdansk i Polen kommer först på femte plats, med 105 studenter.\n\nAtt intresset för att studera i Polen har svalnat beror på att läkarutbildningen i motsats till de flesta läkarutbildningarna i EU inte är legitimationsgrundande, vilket innebär att allmäntjänstgöring (AT) krävs. Osäkerheten kring vad som sker när AT försvinner i Sverige är stor och Läkarförbundet avråder sedan flera år svenskar från att söka läkarutbildningar i Polen.\n\nTotalt sett går antalet svenska läkarstudenter i utlandet ner. Läsåret 2021/22 var det 2 200, varav 1 987 som studerade i ett annat EU-land. Det är knappt sex procent färre utlandsstudenter än läsåret innan. Går man tio år tillbaka i tiden är minskningen ännu mer markant. Sedan läsåret 2011/12 har antalet läkarstudenter utomlands minskat med en dryg fjärdedel.\n\nCovid-19-pandemin har däremot haft en relativt liten påverkan på antalet läkarstuderande i utlandet jämfört med till exempel antalet utbytesstuderande, enligt CSN.\n\nNär det gäller antalet läkarstudenter i Sverige med studiemedel har kurvan däremot stigit de senaste åren (se grafik), i takt med att läkarutbildningen har byggts ut. Det senaste läsåret syns däremot en liten inbromsning.\n\nRegeringen har tidigare bestämt att läkarutbildningen i Sverige ska byggas ut med 440 platser från 2017 fram till 2023.\n\nLäs också:",
    "Starkt och lägligt stöd till UNHCR har hjälpt miljontals ukrainare på flykt – UNHCR Sverige": "Sedan början på kriget i Ukraina har över 7,1 miljoner flyktingar från Ukraina korsat gränsen till grannländerna och vissa har tagit sig vidare och sökt skydd i andra länder i Europa. Samtidigt befinner sig mer än 6,9 miljoner människor i Ukraina på flykt inom landet och möter utmaningar såsom brist på boende, mat, grundläggande infrastruktur och tillgång till arbete och utbildning.\n\nDen snabba responsen från Sverige och andra nordiska och baltiska länder med finansiering och annat stöd har gjort det möjligt för UNHCR, FN:s flyktingorgan, att snabbt reagera vid det humanitära nödläget i Ukraina och i grannländerna.\n\nNär vintern nu snabbt närmar sig kommer många att behöva brådskande och kontinuerligt stöd för att kunna klara sig i det kalla vädret. De kommer bland annat att behöva tryggt och säkert boende, reparationer av skadade hem, varma kläder och psykosocialt stöd.",
    "Alva Svennbeck redo för sitt andra VM": "Alva kommer köra alla fyra redskap på detta VM som går i Sofia. Hon tävlar i boll och tunnband på onsdag samt band och käglor på torsdag.\n\nVi hann med några snabba frågor innan avresan till Bulgarien.\n\nI början av sommaren tävlade du EM och nu är det dags för VM – hur känns det?\n\n- Det känns jättekul att all tid man lagt ner på gymnastiken ger resultat och riktigt häftigt att under året kvalat in till att få tävla så stora internationella tävlingar.\n\nDet har varit en intensiv tävlingsperiod med EM, SM och nu VM – hur har uppladdningen sett ut?\n\n- Jo, som sagt har det varit ett intensivt år där man behövt varit i toppform i en mycket lång period. Det är något jag känt att jag hanterat väl och jag känner mig redo för ännu ett mästerskap.\n\nVad har du för förväntningar på mästerskapet?\n\n- Jag hoppas att det ska bli otroligt kul och lärorikt! Sen är mitt mål att använda all min erfarenhet till att köra stabilt i alla program vilket kan leda till en totalpoäng över 100.\n\nAlva har med sig tränare Elisabeth Cupr till mästerskapet. Hon berättar att en av Alvas styrkor är hennes utstrålning och känsla för musiken. Det gör att hon sticker ut från mängden, även om hon i den internationella konkurrensen inte kör de svåraste övningarna.\n\n- Det blir underhållning på hög nivå, där hon förmedlar en story i med sitt program.\n\nMed i Bulgarien är även domare Ida Rodriguez och fysio Jessica Mattsson.\n\nStort lycka till!\n\nHär kan du läsa mer om mästerskapet.",
    "Västra Nyland 12 september–23 september 1922": "SPRITBESLAG. Natten mot senaste lördag beslagtog tullkammarens i Hangö bevakningsmotorbåt i Vättlax-viken invid Vättlax å motorsumpen Nord 240 liter estsprit. Då tullmännen närmade sig sökte farkosten undkomma och kunde förmås att stanna först sedan ett flertal skarpa skott avlossats mot densamma.\n\nSåväl spriten som båten, vilken tillhörde tvenne sjömän från Hangö, beslagtogs och inhämtades till östra hamnen, där förut tre beslagtagna motorbåtar ligga.\n\nBARNAVÅRD. En barnavårdskurs föranstaltas av Billnäs Marthaförening och kommer densamma att ledas av sjuksköterskan fröken T. Häkkinen. Kursen börjar tisdagen den 9 sept. kl. 5 e.m. i Billnäs samlingslokal och det är att hoppas att deltagandet blir lika stort som av fröken H. tidigare ledda sjukvårdskurser.\n\nUTBILDNING. Omvårdnaden om folkets livsintressen påkallar, synes det oss, att vi få till stånd en reaktion mot att allmogeungdomen i ständigt växande skaror sändas till städernas lyceer. I stället böra de unga söka upp folkhögskolorna och lantbruksskolorna.\n\nDär skola de finna den upplysning, som bäst svarar emot deras behov; värmer deras sinnen för hembygdens liv och intressen och göra dem skickade att med ljusare håg återgå till fädernas värv, arbetet på jorden eller de vida fjärdarna. (Ledare).\n\nSTRIDER. Tjeckoslovakiens och Jugoslaviens regeringar förhandla rörande en gemensam aktion till förmån för Grekland. Serberna mobilisera och koncentrera trupper vid Ueskueb. Bulgarien understöder turkarna. Bulgariska band har stött ihop med avtågande grekiska trupper.\n\nMASSAKER I TURKIET. Enligt Londontelegram uppskattas dödsoffrens antal i Smyrna till 100 000. Massakrerna utfördes under officerares befäl. Massor av lik innebrändes i husen. Det befaras, att alla armeniska barn dödats. Massor av kvinnor ha fallit offer för den turkiska grymheten.\n\nVÄRLDSREKORD. Vid trustens internationella tävlingar satte på tisdagskvällen S. Lundgren, Sverge, nytt världsrekord i löpning på 500 meter med tiden 1 min. 5,5 sek. Paavo Nurmi, Åbo, satte vid löpning 5 000 meter nytt världsrekord, löpande denna distans på tiden 14 min. 35,3 sek., och samtidigt nytt världsrekord på tre engelska mil med tiden 14 min. 8,4 sek.\n\nJUBILAR. 80 år fyller i morgon, söndagen den 24 september, Wilhelm Lönnqvist i Koskis. Den ännu fullt krye och raske jubilaren har under hela sitt långa liv varit bosatt å Koskis bruk och hör till de gamla, trogna arbetarna å bruket. Ända till för ett par år sedan har han varit i arbete, men har nu fått draga sig tillbaka för att i lugn och vila tillbringa sin ålders höst.\n\nFOTBOLL I EKENÄS. I morgon kl. 3 spelas å sportplan en fotbollsmatch mellan ett lag från Deutsche Turnsport Vereinigung i Helsingfors och E.I.F:s bollag. Vi innesluta den intressanta matchen i allmänhetens tanke.\n\nSKÖRDEFEST. Frälsningsarmén i Ekenäs avhåller sin sedvanliga skördefest den 21, 22 och 23 sept. Gåvor av alla slag emottagas tacksamt. – Gud välsignar varje glad givare.\n\nPROGRAMDAG. Esbo Lantmannagille har samling på Esbo gård i morgon, söndag, kl. 2, varvid byggnader m.m. på gården förevisas och föredrag hålles av statsrådet Aug. Ramsay.\n\nPROGRAMAFTON. Soaré anställer Täkter Scoutkår i morgon, söndag, kl. 5 i ungdomslokalen i Täkter. Programmet är rikhaltigt och omväxlande.",
    "Ny lag om minimilöner: \"Kan påverka på sikt\"": "Ett nytt direktiv om minimilöner har antagits av Europaparlamentet. På sikt kan det påverka lönerna i byggsektorn, men inte än.\n\nParlamentariker i länder med låga minimilöner, har drivit på inom EU för att få fram ett direktiv om minimilöner som ska gälla i hela unionen. Bulgarien, Estland och Lettland har bland de lägsta minimilönerna i hela EU.\n\nSyftet med de nya reglerna är att få länderna att garantera att folks löner är på en sådan nivå att medborgarna kan leva ett drägligt liv utifrån de levnadskostnader man har i det landet.\n\nI direktivet står det att EU:s regler ska respektera nationell lönesättning. Svenska kollektivavtal gäller alltså.\n\n– Det nya direktivet kommer inte att påverka byggbranschen i Sverige just nu. Eftersom vi reglerar våra löner i kollektivavtal, säger Hanna Björknäs, före detta jurist på Byggnads, numera LO-jurist.\n\nEnligt de nya reglerna, som godkändes av Europaparlamentet under onsdagen, är kollektivavtal viktiga för att hålla uppe lönenivån i ett land. I länder där färre än 80 procent av jobbarna omfattas av avtal måste länderna, enligt direktivet, försöka få till fler kollektivavtal.\n\nLönenivåerna ska också rapporteras in till EU för att man ska kunna hålla koll.\n\nByggnads är motståndare till minimilöner eftersom den svenska modellen fungerar bra och ger byggnadsarbetarna inflytande över sin löneutveckling.\n\n– Det skulle inte finnas resurser för en statlig myndighet att hålla koll om man hade minimilöner i lag. Facket har mycket större möjligheter eftersom de är ju redan är ute på arbetsplatserna, säger Hanna Björknäs.\n\nDanska LO (FH) har begärt att den danska regeringen ska ogiltigförklara det nya EU-direktivet.\n\n– Danska LO menar att direktivet strider mot EU:s grundlag. I grundlagen står det att EU inte får besluta om löner. Inom LO har vi inte fattat beslut hur vi ska ställa oss än.\n\nOron i Danmark gäller hur EU-domstolen ska hantera lagen i praktiken. Hur står sig den nordiska modellen där fack och arbetsgivare förhandlar om kollektivavtal mot EU:s direktiv om minimilöner?\n\n– Det är det ingen som vet. Direktiv är ofta väldigt luddigt skrivna och ingen vet egentligen vad skrivningarna betyder i praktiken. Det kommer att bli EU-domstolens tolkning som styr. Så lagstiftningen kan påverka lönerna i Sverige, fast på sikt.",
    "Samtliga Finlands matcher på Yles kanaler – här spelschemat och sändningstiderna för basket-EM": "Under de första veckorna i september är det basketfest i Europa. Europamästerskapet äger rum och Finland är ett av 24 länder som deltar. Yle kommer att sända mycket från EM.\n\nEM arrangeras i fem städer. Finland kommer att spela sina gruppspelsmatcher i Prag. Laget kommer i tur och ordning att möta Israel, Polen, Serbien, Tjeckien och Nederländerna. De övriga värdstäderna är Tbilisi, Köln, Milano och Berlin.\n\nYle kommer att sända samtliga Finlands matcher i mästerskapet med svenskspråkig kommentator. Dessutom sänder Yle varje dag en toppmatch från EM.\n\nFinland går in i EM med åtta mästerskapsdebutanter. Shawn Huff, Sasu Salin, Petteri Koponen och Lauri Markkanen är de enda som spelat mästerskap för Finland på seniornivå tidigare.\n\nFinlands EM-trupp: Öppna 1 Miro Little\n\n7 Shawn Huff\n\n9 Sasu Salin\n\n11 Petteri Koponen\n\n14 Henri Kantonen\n\n18 Mikael Jantunen\n\n19 Elias Valtonen\n\n20 Alexander Madsen\n\n21 Edon Maxhuni\n\n23 Lauri Markkanen\n\n35 Ilari Seppälä\n\n41 Topias Palmi\n\nDen första matchen som Yle sänder är Slovenien mot Litauen den 1 september. Finland går in i mästerskapet följande dag.\n\nDe fyra bästa lagen i varje grupp går vidare till slutspelet som avgörs i sin helhet i Berlin.\n\nSpelschema och sändningstider:\n\nTorsdag 1 september\n\nGrupp A: Spanien–Bulgarien, kl. 14.30 (Tbilisi)\n\nGrupp B: Bosnien-Hercegovina–Ukraina, kl. 15.30 (Köln)\n\nGrupp A: Turkiet–Montenegro, kl. 17.15 (Tbilisi)\n\nGrupp B: Slovenien–Litauen, kl. 18.15 (Köln) TV2/Yle Arenan\n\nGrupp A: Belgien–Georgien, kl. 20 (Tbilisi)\n\nGrupp B: Frankrike–Tyskland, kl. 21.30 (Köln)\n\nFredag 2 september\n\nGrupp D: Israel–Finland, kl. 15.00 (Prag) TV2/Yle Arenan\n\nGrupp C: Ukraina–Storbritannien, kl. 15.15 (Milano)\n\nGrupp C: Kroatien–Grekland, kl. 18.00 (Milano)\n\nGrupp D: Polen–Tjeckien, kl. 18.30 (Prag)\n\nGrupp C: Italien–Estland, kl. 22.00 (Milano)\n\nGrupp D: Serbien–Nederländerna, kl. 22.00 (Prag)\n\nLördag 3 september\n\nGrupp A: Montenegro–Belgien, kl. 14.30 (Tbilisi)\n\nGrupp D: Finland–Polen, kl. 15.00 (Prag) TV1/Yle Arenan\n\nGrupp C: Storbritannien–Kroatien, kl. 15.15 (Milano)\n\nGrupp B: Tyskland–Bosnien-Hercegovina, kl. 15.30 (Köln)\n\nGrupp A: Bulgarien–Turkiet, kl. 17.15 (Tbilisi)\n\nGrupp C: Estland–Ukraina, kl. 18.00 (Milano)\n\nGrupp D: Tjeckien–Serbien, kl, 18.30 (Prag)\n\nGrupp B: Litauen–Frankrike, kl. 18.45 (Köln)\n\nGrupp A: Georgien–Spanien, kl 20.00 (Tbilisi)\n\nGrupp B: Ungern–Slovenien, kl. 21.30 (Köln)\n\nGrupp C: Grekland–Italien, kl. 22.00 (Milano)\n\nGrupp D: Nederländerna–Israel, kl. 2200 (Prag)\n\nSöndag 4 september\n\nGrupp A: Bulgarien–Montenegro, kl. 14.30 (Tbilisi)\n\nGrupp B: Litauen–Tyskland, kl. 15.30 (Köln)\n\nGrupp A: Spanien–Belgien, kl. 17.15 (Tbilisi) TV2/Yle Arenan\n\nGrupp B: Slovenien–Bosnien-Hercegovina, kl. 18.45 (Köln)\n\nGrupp A: Turkiet–Georgien, kl. 20.00 (Tbilisi)\n\nGrupp B: Frankrike–Ungern, kl. 21.30 (Köln)\n\nMåndag 5 september\n\nGrupp D: Polen–Israel, kl. 15.00 (Prag)\n\nGrupp C: Kroatien–Estland, kl. 15.15 (Milano)\n\nGrupp C: Storbritannien–Grekland, kl. 18.00 (Milano)\n\nGrupp D: Tjeckien–Nederländerna, kl. 18.30 (Prag)\n\nGrupp C: Ukraina–Italien, kl. 22.00 (Milano)\n\nGrupp D: Serbien–Finland, kl. 22.00 (Prag) TV2/Yle Arenan\n\nTisdag 6 september\n\nGrupp A: Belgien–Turkiet, kl. 14.30 (Tbilisi)\n\nGrupp D: Nederländerna–Polen, kl. 15.00 (Prag)\n\nGrupp C: Estland–Storbritannien, kl. 15.15 (Milano)\n\nGrupp B: Bosnien-Hercegovina–Frankrike, kl. 15.15 (Köln)\n\nGrupp A: Montenegro–Spanien, kl. 17.15 (Tbilisi)\n\nGrupp C: Grekland–Ukraina, kl. 18.00 (Milano)\n\nGrupp B: Ungern–Litauen, kl. 18.15 (Köln)\n\nGrupp D: Finland–Tjeckien, kl. 18.30 (Prag) TV2/Yle Arenan\n\nGrupp A: Georgien–Bulgarien, kl. 20.00 (Tbilisi)\n\nGrupp B: Tyskland–Slovenien, kl 21.30 (Köln)\n\nGrupp C: Italien–Kroatien, kl. 22.00 (Milano)\n\nGrupp D: Israel–Serbien, kl. 22.00 (Prag)\n\nOnsdag 7 september\n\nGrupp A: Turkiet–Spanien, kl. 14.30 (Tbilisi)\n\nGrupp B: Litauen–Bosnien-Hercegovina, kl. 15.30 (Köln)\n\nGrupp A: Bulgarien–Belgien, kl. 17.15 (Tbilisi)\n\nGrupp B: Frankrike–Slovenien, kl. 18.15 (Köln)\n\nGrupp A: Georgien–Montenegro, kl. 20.00 (Tbilisi)\n\nGrupp B: Ungern–Tyskland, kl. 21.30 (Köln) TV2/Yle Arenan\n\nTorsdag 8 september\n\nGrupp D: Finland–Nederländerna, kl. 15.00 (Prag) TV2/Yle Arenan\n\nGrupp C: Kroatien–Ukraina, kl. 15.15 (Milano)\n\nGrupp C: Estland–Grekland, kl. 18.00 (Milano)\n\nGrupp D: Tjeckien–Israel, kl. 18.30 (Prag)\n\nGrupp C: Storbritannien–Italien, kl. 22.00 (Milano)\n\nGrupp D: Serbien–Polen, kl. 22.00 (Prag)\n\nLördag 10 september\n\n13.00 Åttondelsfinal: Turkiet–Frankrike (Berlin) TV2/Yle Arenan\n\n15.45 Åttondelsfinal: Slovenien–Belgien (Berlin)\n\n19.00 Åttondelsfinal: Tyskland–Montenegro (Berlin)\n\n21.45 Åttondelsfinal: Spanien–Litauen (Berlin)\n\nSöndag 11 september\n\n13.00 Åttondelsfinal: Ukraina–Polen (Berlin)\n\n15.45 Åttondelsfinal: Finland–Kroatien (Berlin) TV2/Yle Arenan\n\n19.00 Åttondelsfinal: Serbien–Italien (Berlin)\n\n21.45 Åttondelsfinal: Grekland–Tjeckien (Berlin)\n\nTisdag 13 september\n\nKvartsfinal: Tyskland–Grekland/Tjeckien (Berlin)\n\nKvartsfinal: Spanien–Finland/Kroatien (Berlin)\n\nYle sänder en kvartsfinal\n\nOnsdag 14 september\n\nKvartsfinal: Slovenien–Ukraina/Polen (Berlin)\n\nKvartsfinal: Frankrike–Serbien/Italien (Berlin)\n\nYle sänder en kvartsfinal\n\nFredag 16 september\n\nSemifinal\n\nSemifinal\n\nYle sänder båda matcherna\n\nSöndag 18 september\n\nBronsmatch, kl 18.15\n\nFinal, kl. 21.30\n\nYle sänder båda matcherna",
    "Vänstersidan kastar sten i glashus": "Vänstersidan kastar sten i glashus\n\nSocialdemokraterna och Centerpartiet påminner gärna om Sverigedemokraternas historia. Det är magstarkt med tanke på att de själva har Vänsterpartiet i båten – ett parti som kan sitta i regeringen efter valet om vänstersidan vinner.\n\nSocialdemokraterna och Centerpartiet påminner gärna om Sverigedemokraternas historia. Det är magstarkt med tanke på att de själva har Vänsterpartiet i båten – ett parti som kan sitta i regeringen efter valet om vänstersidan vinner.\n\nDetta är en ledarartikel som uttrycker Blekinge Läns Tidnings politiska linje. Tidningens politiska etikett är oberoende liberal.\n\nVänsterpartierna talar gärna om SD:s historia. Det är att kasta sten i glashus så länge de har Vänsterpartiet i båten. Foto: Henrik Montgomery/TT\n\nSnart sagt varje dag skjuts någon person ihjäl i Sverige som en följd av gängbrottsligheten. I bland annat Malmö och Eskilstuna har helt oskyldiga träffats av gangstrarnas kulor – nu senast en mamma och ett femårigt barn i Eskilstuna.\n\nSkenande elpriser slår stenhårt mot näringsliv och hushåll. Nu hade vi behövt de nedlagda kärnkraftverken i södra Sverige. Talande nog, fram till i torsdags ansåg Socialdemokraterna att det var ”ganska dåligt” att bygga ny kärnkraft i Sverige i SVT:s valkompass. Numera anser man att det är ”ganska bra”. Bra så, men lite sent påtänkt?\n\nStefan Löfven lovade att Sverige skulle ha EU:s lägsta arbetslöshet till 2020. Facit? Arbetslösheten inom EU snittar på 6 procent. Sverige ligger däremot kvar på runt 7,5 procent – den sjätte högsta i EU (Ekonomifakta den 1 september). Vi presterar bättre än Spanien och Grekland men sämre än Bulgarien och Rumänien.\n\nDet saknas med andra ord inte ämnen att avhandla i denna valrörelse. Regeringen med stödhjul – de som haft det yttersta ansvaret för landet under åtta år – vill dock mycket hellre tala om annat: Sverigedemokraterna.\n\n”Men när hörde ni Magdalena Andersson tala om Vänsterns historia senast?” Anders Gustafsson\n\nSamtidigt kommer samma personer som lyfter fram SD:s mörka historia att vara beroende av Vänsterpartiet, om vänstersidan vinner valet. Men när hörde ni Magdalena Andersson tala om Vänsterns historia senast?\n\nFörfattaren Magnus Utvik, med en bakgrund som medlem i Vänsterpartiet, skrev häromdagen i Dagens Nyheter att ”Vänsterpartiet har kvar samma vision om socialismen som partiet hade vid sitt bildande 1917. Socialismen innebär kapitalismens avskaffande´ och människans frigörelse som det står i Vänsterpartiets partiprogram” (DN den 29 augusti).\n\nOch påminde Utvik om, ”Faktum är att det inte finns någon ­period i Vänsterpartiets historia fram till 1990 då man inte stött totalitära kommunistiska diktaturer och med­vetet försummat rörelser för demokrati och yttrandefrihet.”\n\n”Vår tids störste folkledare och statsman, den socialistiska samhällsvetenskapens geniale mästare, kommunismens banerförare har gått ur tiden”, skrev vänsterledaren CH Hermansson i en hyllning till Josef Stalin vid dennes bortgång. Jämte Hitler är Stalin vår tids främste massmördare.\n\nDen som trodde att gullandet med marxist-leninister upphörde med murens fall bedrar sig.\n\nVänsterpartiet och dess ungdomsförbund har i modern tid slussat pengar till kommunister i den colombianska djungeln liksom donerat pengar till Folkfronten för Palestinas befrielse. I Almedalen i somras viftade vänsterpartiets riksdagsledamot Daniel Riazat med kurdiska PKK:s flagga. PKK är inte bara terrorstämplat utan har också ett marxist-leninistiskt förflutet. Förvånad?\n\nMan skulle ha kunnat skrattat åt idiotin om det inte vore så att viftandet med PKK-flaggan ligger Sverige i fatet under den känsliga Nato-ansökan.\n\nInom det ledande persongalleriet i Vänsterpartiet finns det gott om alldeles-nyss-kommunister. Riksdagsledamoten Ida Gabrielsson har tidigare förklarat att ”jag är kommunist för jag tycker att vi har en stolt historia”. Riksdagsledamoten Ali Esbati har försvarat Hugo Chavez socialistiska Venezuela. Partiets ungdomsförbund, Ung vänster, deklarerar öppet i sitt principprogram att ett deras mål är ett ”kommunistiskt samhälle”.\n\nPå Kungsgatan 84 i Stockholm ligger Vänsterpartiets högkvarter med ett marknadsvärde runt 100 miljoner kronor (Dagens Nyheter den 4 februari 2020). Hur har Vänsterpartiet haft råd med det? Författaren och riksdagsledamoten Fredrik Malm (L) menar att köpet finansierades med sovjetiska oljepengar. Partihögkvarteret borde givetvis säljas och pengarna doneras till en fond som upplyser om kommunismens brott mot mänskligheten.",
    "José Mourinhos hyllning inför slutsålda HJK-matchen – tränargurun lyfter fram kollegan Toni Koskela: \"De spelar vackert\"": "HJK:s förlustmatch mot Betis hade kunna sluta på ett annat sätt, menar José Mourinho. Inför andra Europa League-omgången imponeras Romatränaren av motståndarkollegan Toni Koskela.\n\nRomas Europa League-höst började allt annat än planenligt. Uddamålsförlusten mot Ludogorets i Bulgarien var en stor knall.\n\nOckså HJK inledde den efterlängtade EL-resan med en torsk, om än en mer väntad sådan. Real Betis blev för svåra i hemmaborgen, efter en VAR-kantad tillställning.\n\nRomatränaren José Mourinho har givetvis sett matchen.\n\n– Resultatet säger inte sanningen. Fotbollen som spelas i norra Europa är på frammarsch. Lagen är välorganiserade, deras tekniska nivå har höjts och fysiken har de alltid haft, menar \"Mou\" på presskonferensen före torsdagens match mellan Roma och HJK.\n\nOrden om de nordeuropeiska lagens utveckling kan ha en bakgrund i Romas stortorsk borta mot Bodø/Glimt i fjol. Då var det nordnorska sensationslaget bättre med 6–1 – men Mourinhos mannar fick sin revansch i Conference Leagues slutspelsskede.\n\nFullsatt Olimpico\n\nI ligan blev det en väntad seger över Empoli med 1–0 i helgen. Men i matchen före det förlorade Roma med fula 0–4 mot Udinese.\n\nInför HJK-matchen är Mourinho inte sugen på att underskatta motståndet.\n\n– Matchen kommer att bli utmanande. Folk kanske tror att det blir lätt för oss, men så är det inte.\n\nAS Romas och HJK:s första möte i historien kommer att spelas på ett utsålt Stadio Olimpico inför över 60 000 åskådare. Ett par hundra bortafans väntas till matchen.\n\nNär Mourinho kollat närmare på vad som väntar har han fastnat för en figur. Tränaren Toni Koskela.\n\n– Deras tränare fångade min uppmärksamhet. Jag gillar laget, jag har analyserat deras spel sedan måndagen efter vår match mot Empoli.\n\n– De är väldigt organiserade och spelar vackert.\n\nMatchen mellan AS Roma och HJK börjar klockan 22 på torsdagskvällen.\n\nCitatkälla: Football Italia.",
    "Så bra är de svenska operatörernas 5g-leverans": "Opensignal har undersökt hur bra mobiloperatörer över hela världen är på att leverera 5g-uppkoppling i den färska rapporten ”5G Global Mobile Network Experience Awards 2022”.\n\nTele2 och Telia var, tillsammans med slovenska Telemach, världsledande när det gäller att leverera strömmande videoupplevelser via 5g under det första halvåret 2022. På en 100-gradig skala hamnade de tre operatörerna inom spannet 82,8 till 84,1 poäng.\n\nTele2 utses också till en av de globala ledarna i kategorierna nedladdnings- och uppladdningshastighet via 5g. Telia Sverige lyckades dock prestera den allra högsta uppladdningshastigheten via 5g globalt sett, med en genomsnittlig hastighet på 50,9 mbps. Det är 7,5 mpbs högre hastighet än de fem operatörer som delar på andraplatsen, däribland Tele2 och Telenor Norge och Telia Norge.\n\nT-Mobile har världens bästa 5g-nätverk\n\nBortsett från dessa goda nyheter så visar rapporten med all tydlighet att Sverige inte ligger i toppskiktet när det gäller hur långt operatörerna har kommit med utbyggnaden av 5g-näten. När det kommer till tillgången till 5g-uppkoppling anser Opensignal att amerikanska T-Mobile är den “globala vinnaren”. Därefter följer en uppräkning av operatörer från länder som Taiwan, Kuwait, Sydkorea och Bulgarien.\n\nMen det finns ändå anledning att vara optimistisk. Både Telia och Telenor utses till “rising stars” i kategorin tillgång till 5g-uppkoppling eftersom den tid som deras kunder var uppkopplade till 5g-nätverk ökade med upp till 160 procent mellan första halvåret 2021 och motsvarande period i år.\n\nLäs mer om rapporten på Opensignals webbplats.\n\n",
    "Fattigdomen ökar i Grekland – ”allt har blivit dyrare” - Nyheter (Ekot)": "--Allt har blivit dyrare, vi märker det både på varorna vi köper och i vardagslivet, säger Stamatina som intervjuas av Euronews vid en grönsaksmarknad i centrala Aten.\n\nInflationstakten i juni var den högsta i Grekland på 29 år och invånarna har märkt av stora prisökningar på livsmedel, bränsle och el. Nyligen utannonserades nya prisökningar på elen för september månad, på upp emot 65 procent. För kunder som använder den delvis statligt ägda elleverantören DEH innebär det en kostnad på motsvarande cirka 8,36 kronor per kilowattimme för september månad.\n\nRegeringen har kompenserat för ökningarna av exempelvis el- och bränsle med bidrag för hushåll och företag men det räcker inte, säger Kostas Polychronopoulos och tar sin mamma som exempel.\n\n--Min mamma får 288 euro i pension i månaden, av det går nästan allt - 250 euro till hyra och sen ska hon betala el, vatten, mat och mediciner, säger Kostas Polychronopoulos.\n\nVarje år görs en jämförelse mellan alla EU-länder av hur stor del av befolkningen som lever på mindre än minimilön - motsvarande ungefär 55 000 kronor om året - och därmed riskerar att hamna i fattigdom och social utsatthet.\n\nI 2019-års mätning låg Grekland på tredje plats, efter Rumänien och Bulgarien och sedan dess har situationen förvärrats. Enligt nya siffror från Greklands statistikmyndighet ELSTAT lever nära en tredjedel av Greklands befolkning i risk för fattigdom och social utsatthet, vilket skulle placera Grekland på en andraplats i EU-ländernas jämförelsemätning som väntas senare i år och som baseras på inkomstuppgifter från 2021, innan kriget i Ukraina bröt ut som drev upp inflationen och energipriserna till nya rekordnivåer.\n\nAreti Ketistou arbetar som ansvarig koordinator för det grekiska Röda Korsets gatusektion som erbjuder härbärgen, soppkök och uppsökande verksamhet för de allra mest utsatta.\n\n--Den här vintern kommer att bli svår men det är inte som när pandemin slog till och överraskade oss, nu är vi bättre förberedda, säger hon.",
    "Ett svek att högern inte uppmanar svenskarna att spara på elen": "Realiteten är att även om vi flyger hit världens snabbaste kärnkraftskonstruktörer från Sydkorea så kommer svenskarna redan hunnit utstå många dyra vintrar innan nya reaktorer står färdiga.\n\nAtt Bohlin undviker ämnet effektiviseringar förvånar ingen. I sin budget strök nämligen Moderaterna de drygt fyra miljarder till energieffektiviseringar som Miljöpartiet hade förhandlat fram.\n\nDen enda lösningen på energikrisen på kort sikt är energieffektivisering av svenska hushåll och företag med statligt finansiellt stöd, tillsammans med omedelbar minskad elförbrukning. EU har uppmanat medlemsländerna att göra just detta, och länder som Finland och Tyskland har redan lanserat statliga kampanjer för hur hushållen bäst kan spara på elen.\n\nPriset halveras\n\nOm hela EU minskar sin energiförbrukning med 10 procent halveras elpriset i södra Sverige, visar Energiforsk. Likaså minskas elpriset i Europa om Sverige konsumerar mindre el. Klimatnyttan blir dessutom stor när gas och kol ersätts med den svenska fossilfria elmixen.\n\nGenom att inte uppmana till minskad elförbrukning vänder den svenska högern inte bara ryggen åt experterna, utan även till den europeiska gemenskapen. Lyckligtvis har Energimyndigheten en färdig kampanj för hur svenskarna effektivt och smärtfritt kan minska sin förbrukning. Det enda som saknas är tummen upp från politiken.\n\nEU-länder som Nederländerna och Bulgarien har redan börjat ge efter för Putins energikrig och vill runda sanktionerna för att åter importera rysk gas. Det skulle ge klirr i den ryska krigskassan och därmed resultera i fler döda ukrainare. En minskad elförbrukning i Sverige skulle i stället exportera billigare fossilfri el till Europa och indirekt minska Putins förmåga att föra sitt sinnessjuka krig.\n\nFör om det högern säger är sant, att nedstängningen av två reaktorer i Ringhals är anledningen till dagens höga elpriser, varför började priserna skena först i slutet på år 2021?\n\nDet är Putins energikrig mot Europa som har chockhöjt energipriserna. För om det högern säger är sant, att nedstängningen av två reaktorer i Ringhals är anledningen till dagens höga elpriser, varför började priserna skena först i slutet på år 2021? Hur är det möjligt att Sverige har gått om kärnkraftsjätten Frankrike som största elexportör i Europa?\n\nHögerns retorik i syfte att vilseleda väljarna under valrörelsen har spelat rakt i Putins blodiga händer. SD, KD, M och L har gått den ryska regimens ärenden med sin “Magdapriser-tourettes”.\n\nUnder årets första hälft hade Danmark, Tyskland, Belgien, Nederländerna, Irland, Spanien, Italien och Grekland högre elpriser än Sverige. Trots detta faktum hade Ulf Kristersson mage att högmodigt häva ur sig “vi ser sossepriser, inte Putinpriser” i Expressen Debatt i juli. Putin använder höga elpriser för att bryta ned Europas stöd till Ukraina. Nu när det svenska valet är över ser Kreml på valresultatet “med viss tillfredsställelse” enligt SVT:s Rysslandskorrespondent.\n\nTydliga rekommendationer\n\nUnder pandemin gav relevanta myndigheter tydliga råd för hur vi tillsammans skulle minska smittspridningen och skydda de mest utsatta. Tydliga rekommendationer var en stor lättnad för många i en mycket osäker tid. Vi är övertygade om att svenska folket vill hjälpa Ukraina och försvåra för Putin, men från Ulf Kristersson finns ingen vägledning att få. Varje dag som Energimyndighetens spara el-kampanj undanhålls svenskarna är ett svek.\n\nI första hand handlar det inte heller om oss. Det handlar om de ukrainare som offras dagligen för din och min säkerhet. Det handlar om alla barn som mördats eller som mist sina föräldrar. Det handlar om Ukrainas motståndskraft mot en fascistisk regim som vill Europa illa.\n\nSveriges nya regering bör i snabbast möjliga mån sjösätta Energimyndighetens spara el-kampanj. För Sverige, för Europa, för Ukraina, för klimatet.\n\nMarkus Barnevik Olsson, klimatpolitisk talesperson Gröna Studenter\n\nFelicia Olsson, språkrör Gröna Studenter",
    "Från bäruppköp till storskalig plockning": "Bärplockarna Det började som en extrasysselsättning för lokalbefolkningen, men i dag är de flesta som ägnar sig åt bärplockning i syfte att tjäna pengar thailändare. Mats Wingborg fortsätter att granska bärbranschens villkor. Den här gången om de förändrade förutsättningarna för plockarna och bärföretagen.\n\nMats Andersson i Malung har givit upp. Sedan 1989 har han drivit ett bäruppköp, men nu är det slut.\n\n– Det går inte när det inte finns tillräckligt med plockare, säger han och skakar på huvudet.\n\nEn epok går därmed i graven. Under 80-talet fanns det 16 bäruppköp bara i Malung. Idag finns inte ett enda kvar, berättar Mats Andersson. Men förändringen handlar inte bara om Malung. Ett 50-tal bäruppköp har slagit igen i år och den storskaliga och industriella plockningen med anställda thailändska plockare har tagit över allt mer.\n\nI Hällnäs i Västerbotten finns, vid sidan av anläggningen med anställda thailändska plockare, fortfarande ett bäruppköp. Men det går på knäna. Krystyna Felczak driver det sedan länge tillsammans med sin man. En bil registrerad i Litauen svänger in framför uppköpet. En man lastar ut 50 kilo blåbär. Han skriver på en kvittens, tar emot betalningen och försvinner lika snabbt igen. Men för det mesta är det öde framför uppköpet.\n\n– Vi har länge haft många plockare från Ukraina här. Några få av dem har kommit även i år. Men antalet plockare är en spillra jämfört med vad det har varit tidigare. Den ryska invasionen har satt käppar i hjulet. Ska jag och min man fortsätta med bärhandel framöver blir också vi tvungna att hyra in thailändska plockare.\n\nKrystyna Felczak pekar också på en annan förändring som gör att allt färre personer säljer till bäruppköp.\n\n– Många säljer plockade bär direkt på Blocket. Det har krympt utrymmet för oss.\n\nBerättelsen om bäruppköpens tillbakagång är svensk kulturhistoria. Skogsbär plockas av människor i lokalsamhällen för eget bruk, men ibland också för att säljas på torg eller till bärhandlare. När Mats Andersson öppnade sitt bäruppköp för mer än tre decennier sedan kom de flesta av plockarna från Malung och andra närbelägna orter.\n\n– Då försökte alla möjliga människor dra in extra pengar på att plocka bär. Inte bara ungdomar, pensionärer och arbetslösa, utan också lärare och tandläkare. De sparade ofta till något speciellt, som en semester utomlands.\n\nDe första utländska plockarna kom från Polen. De dök upp redan i början av 1980-talet, det vill säga långt innan Berlinmurens fall. De plockade blåbär och ibland också odlade jordgubbar.\n\n– Det var en annan värld, minns Magnus Andersson. Deras månadslön i Polen låg ofta under 500 kronor. Det var väldigt lukrativt för dem att komma hit och plocka bär. Jag minns att en del av dem köpte med sig trasiga kylskåp som de lagade. I Polen kunde man få vänta i 10 på att få köpa ett kylskåp.\n\nSå småningom började det också komma plockare från Litauen och Lettland. Under en lång period var de flesta som sålde bär till bäruppköp antingen polacker eller balter. Men i takt med att levnadsstandarden steg i Polen och Baltikum svalnade intresset. I stället började det dyka upp plockare från mer avlägsna länder. Sedan tio år tillbaka har de flesta turistplockarna kommit från Ukraina och Bulgarien.\n\nDet är emellertid inte bara de högre lönerna i närområdet runt Sverige som lett till att turistplockarna kommer från länder längre bort. Det handlar också om sjunkande priser på bär. Magnus Andersson berättar att priset på ett kilo blåbär under 1980-talet ofta låg runt 25 kronor. Inräknat inflationen motsvarar det cirka 60 kronor kilot i dagens värde. Men i år har bäruppköpen för det mesta betalat 14 kronor för ett kilo blåbär. Värdet har krympt till mindre än en fjärdedel.\n\nEn orsak till prisfallet är att skogsbär alltmer blivit en vara på den globala marknaden. Utrymmet för ett avvikande pris i Sverige har blivit mindre. Det gäller särskilt blåbär med sina höga halter av antioxidanter. I Japan och Sydkorea anses blåbär vara en av de bästa råvarorna för att framställa hudkrämer och piller som ska ge bättre syn. Där hamnar många av de svenska blåbären i slutändan.\n\nEn annan orsak är expansionen av storskalig plockning med anställda thailändska plockare. De bor på förläggningar, kör minibussar och får thailändsk mat lagade av kockar. Samtidigt kartlägger bärföretagen var det är mest gott om bär. Allt detta gör plockningen effektiv. Thailändarna plockar betydligt mer än turistplockarna. Även det har bidragit till att pressa ner kilopriset. I år är det dessutom ovanligt mycket bär. Det har lett till att omvandlingen tagit extra fart. De stora bärföretagen börjar få fullt i frysarna. Deras anställda thaiplockare är lovade att få jobba säsongen ut. Däremot kan de stänga bäruppköp och sluta köpa bär från andra. Det är precis vad som skett.\n\n– Vi är tvungna att slå igen bäruppköpen. Vi kan inte ta emot mer bär. Det räcker med de som plockas av våra anställda plockare, säger Bo Axelsson från företaget Blommor & Bär.\n\nDet är ingen slump att de anställda plockarna kommer från just Thailand, men även därifrån startade det med turistplockare. Under 80-talet började charterturismen att söka sig till andra ställen än Kanarieöarna och Mallorca. En av de nya destinationerna blev Thailand. Där träffade svenska män från Norrland thailändska kvinnor som följde dem tillbaka till Sverige. Kvinnorna hade ofta svårt att hitta jobb, men kunde tjäna pengar på att plocka bär. Några av dem blev företagare och hämtade hit släktingar under bärsäsongen. Verksamheten växte och särskilt stor blev den i Fredrika i Västerbotten, där det i dag finns ett thailändskt buddistiskt tempel.\n\nEn ändring i de svenska skattereglerna ledde till att strömmen av turistplockare från Thailand omvandlades till införsel av bemanningsanställda. Det var dåvarande näringsministern och centerpartisten Maud Olofsson som drev igenom att bemanningsanställda från länder utanför EU som under korta perioder jobbade i Sverige inte skulle behöva betala någon skatt. Resultatet blev en snabb ökning av bemanningsanställda som plockade skogsbär. Inledningsvis kom plockare även från Uzbekistan, Bangladesh, Kina och Vietnam – men sedan flera år tillbaka kommer alla från Thailand.\n\nInför förra säsongen återinfördes skatten på utländska bemanningsanställda som jobbar i Sverige. De svenska bärföretagen protesterade och hävdade att skatten skulle leda till en drastisk minskning av bärplockning med bemanningsanställda från Thailand. Men ganska snart upptäckte företagen att skatten kunde tryckas ner till cirka sju procent. Konstruktionen bygger på att plockarna redovisar låga totala årsinkomster, det gör skattenivån låg. Dessutom går det att göra stora avdrag för plockarnas utgifter. Resultatet har blivit det omvända jämfört med vad bärföretagen fruktade, bemanningsplockningen har ökat medan turistplockningen har minskat. En annan förskjutning inom skattesystemet har förstärkt tendensen. I takt med en ökad gängkriminalitet ingriper polisen i samverkan med Skatteverket allt hårdare mot penningtvätt. De företag som betalar ut kontanter måste numera kunna redovisa uppgifter om de personer som tar emot pengarna. Den skärpta kontrollen påverkar all verksamhet med kontanthantering. Däribland bäruppköpen. Utländska plockare som vistas tillfälligt i Sverige har inte rätt att öppna konton i svenska banker och får därför betalt i kontanter. Flera bäruppköp är idag pressade av de hårdare reglerna. I åtminstone ett fall har också Länsstyrelsen utfärdat en dryg sanktionsavgift.\n\nHur bör då förskjutningen från bäruppköp till storskalig plockning värderas? Det finns argument som går i båda riktningarna. Inom turistplockningen förekommer grava missförhållanden som ofta är betydligt värre än vad de anställda thailändska plockarna råkar ut för. Ett vanligt upplägg är att svenska bärföretag erbjuder turistplockare ett undermåligt boende om de kommer hit och jobbar. Så var det i Österforse i Ångermanland i år där turistplockare från Bulgarien blivit inhysta i en gråfärgad tidigare livsmedelsbutik. De trasiga toaletterna ersattes av staplade bildäck utanför huset. Det slutade med att alla plockarna blev avhysta av polisen. Vissa år har många turistplockare bott i läger i skogarna där de sanitära förhållandena varit förfärliga. Det största lägret hittills fanns i Mehedeby 2013 med över 200 bulgariska plockare.\n\nVerktygen för att förbättra villkoren för plockare med en anställning är också betydligt fler: Migrationsverket kan ställa krav, Kommunal har drivit fram kollektivavtal, kommunerna inspekterar boendena och de involverade företagen har sociala koder. Motsatsen gäller för turistplockarna, de är inte anställda utan personer som säljer plockade bär, vilket gör det svårt att påverka deras villkor.\n\nMen kanske har övergången till storskalig plockning också gjort att något gått förlorat. Det krävs långt mer muskler att sköta plockning med anställda plockare än att driva ett bäruppköp. Det har gjort att de stora bolagen har tagit över alltmer medan de lokala småföretagen har fått svårare att klara sig. Kopplingen mellan lokalsamhället och bärbranschen håller på att luckras upp.\n\nDet är denna sida av utvecklingen som gör Mats Andersson i Malung dyster.\n\n– Förr bidrog bärplockning till att skapa gemenskap och framtidstro på orten. Nu har den blivit globaliserad. Lokala bärplockare har ersatts med influgna thailändska plockare. Det viktiga har blivit att ständigt öka volymen, inte kvaliteten och inte att främja lokal utveckling.\n\nArtikelserie:\n\nDetta är den tredje texten av fyra som Dagens Arena kommer att publicera om villkoren för utländska plockare som i år kommit till Sverige för att plocka skogsbär.\n\nDel 1: Fortsatt osäkra villkor för bärplockare\n\nDel 2: Så luras de thailändska plockarna på pengar\n\nDel 3: Från lokala bäruppköp till storskalig bärplockning\n\nDel 4: Bärplockande ukrainskor får rapporter från krigsfronten\n\nMats Wingborg",
    "EU:s enighet på spel inför åttonde paketet": "",
    "Ungt domarpar satsar långsiktigt": "Under sommaren nominerades också paret till EHF Championship för herrar U20 som spelades i Varna, Bulgarien. Domarparet berättar att EHF Championship är ett mästerskap för de nationer som inte kvalat in till EM men där vinnaren av mästerskapet får en chans att kvala till VM, så mästerskapet fungerar både som ett sätt för lagen att utvecklas genom att möta jämbördiga motståndare, men är även en reell kvalificering.\n\nStort grattis till er nominering, men hur började allt, hur inledde ni era domarkarriärer?\n\n- Vi båda är uppvuxna i Uddevalla som ju är en stor handbollsstad, så för båda var det en naturlig sport att välja, först som spelare i GF Kroppskultur och sedan började vi döma i Kroppskulturs turnering Junicupen (Mikael 2007 och Mattias 2008, reds. anm.), och fortsatte sedan, eftersom vi tyckte det var kul.\n\nDomarparet berättar att Mikael till en början dömde med en annan kollega, Simon Borg, och när Mattias också började döma gick de först runt på alla tre. När Simon sedan valde att avsluta karriären blev det naturligt för Mikael och Mattias att bli ett fast par. Ganska snart efter studenten flyttade Mattias till London och efter det dröjde ett par år, till 2014, innan de på allvar började döma mer kontinuerligt och frekvent igen som par.\n\n\n\n\n\nVi hoppar tillbaka till sommaren 2022 och mästerskapet, som inleddes med en två-dagars förberedande kurs där en rad moment och bedömningsområden gicks igenom teoretiskt, samt att både löptest och regelprov genomfördes som förberedelse för mästerskapet.\n\nHur var er upplevelse och era intryck av mästerskapet, och vad tar ni med er?\n\n- Alla domarpar dömde under turneringen fyra matcher var, som alla bedömdes av en delegat. Varje dag hade vi även morgonmöten där vi tittade på videoklipp från alla matcherna och gick igenom vad som var bra och mindre bra.\n\n- För oss var det en väldigt lärorik upplevelse, framför allt eftersom det verkligen var ett väldigt proffsigt ordnat mästerskap och det var nyttigt att uppleva den press som det innebär, men även för att känna på rutinerna som ett mästerskap innebär. För oss personligen får semifinalmatchen Tjeckien - Holland ses som höjdpunkten, då det var en fin match att nomineras till och då vi kände att vi gjorde en bra prestation i matchen.\n\n\n\nNu är ni tillbaka i Sverige och lite mer vardag igen, vad blir nästa steg för er i er domarkarriär och vill ni nå längre?\n\n- Eftersom vi klarade kursen, testerna och gjorde bra ifrån oss i matcherna kommer vi nu att bli EHF-domare från och med säsongen 2022–2023. Det innebär att vi kan komma att nomineras för matcher i Europacuperna, samt i framtida mästerskap.",
    "EU:s viseringspolitik": "Varför har EU-länderna gemensamma viseringsregler?\n\nÖver 400 miljoner EU-medborgare åtnjuter fri rörlighet i Schengenområdet. De kan resa, arbeta och bo var som helst i EU. Medborgare från länder utanför EU som bor i EU eller besöker EU som turister, utbytesstudenter eller för affärsändamål kan också röra sig fritt.\n\nInfografik - Viseringslättnader och viseringsliberalisering Se fullständig informationsgrafik\n\nGenom Schengenbestämmelserna\n\navskaffades kontrollerna vid EU:s inre gränser, med några få undantag\n\ninfördes en enda uppsättning regler för kontroller vid EU:s yttre gränser\n\nEn gemensam viseringspolitik för EU behövs för att det gränsfria Schengenområdet ska fungera effektivt, eftersom den gör det lättare för besökare att resa in i EU samtidigt som den stärker den inre säkerheten.\n\nEU har infört en viseringspolitik för\n\ngenomresor eller planerade kortare vistelser i Schengenländer\n\nresor genom de internationella transitområdena på flygplatser i Schengenländerna\n\nKortare vistelser är vistelser på högst 90 dagar under en 180-dagarsperiod.\n\nFör närvarande utfärdar 26 europeiska länder Schengenviseringar (som medlemmar i Schengenområdet): 22 av EU:s 27 medlemsländer samt Island, Liechtenstein, Norge och Schweiz.\n\nBulgarien, Cypern, Kroatien och Rumänien, där kontrollerna vid de inre gränserna ännu inte har avskaffats, och Irland (som inte ingår i Schengenområdet) utfärdar inte Schengenviseringar utan endast nationella viseringar.\n\nViseringsfrihet för länder utanför EU\n\nEU har för närvarande viseringsfria system med 61 länder utanför EU, Kinas två särskilda administrativa regioner (Hongkong och Macao) och en territoriell myndighet som inte erkänns som stat av minst ett EU-land (Taiwan).\n\nEnligt dessa system kan medborgare i länder utanför EU med biometriska pass resa in i Schengenområdet för kortare vistelser utan visum.\n\nPrincipen om ömsesidig viseringspolitik gäller. Detta innebär att samma viseringsfria system gäller för EU-medborgare som reser till dessa länder utanför EU.\n\nAv de 61 länder utanför EU som har viseringsfrihet har 27 avtal med EU om undantag från viseringskravet.\n\nEU-systemet för reseuppgifter och resetillstånd (Etias) 2018 antog rådet en förordning om inrättande av ett EU-system för reseuppgifter och resetillstånd (Etias). Systemet ska användas för att utföra fördjupade kontroller av resande som inte behöver visum och, vid behov, vägra dem inresa. Det kommer att likna befintliga system som redan används i bl.a. USA, Kanada och Australien. Etias utvecklas av eu-Lisa, som är den EU-byrå som har hand om de stora it-systemen inom området frihet, säkerhet och rättvisa. Målet är att Etias ska vara i drift senast i mitten av november 2023. It-system för att bekämpa brott och säkra EU:s gränser (bakgrund)\n\nEU-omfattande it-system för säkerhet och migration (infografik)\n\nAvtal om förenklade viseringsförfaranden med länder utanför EU\n\nEU har avtal om förenklade viseringsförfaranden med vissa länder utanför EU. Genom detta förenklade viseringssystem blir det lättare för medborgare i länder utanför EU med biometriska pass att resa in i Schengenområdet för korta vistelser.\n\nFörenklade förfaranden för utfärdande av viseringar omfattar\n\nlättnader avseende de styrkande handlingar som krävs\n\nnedsatta eller inga avgifter för vissa kategorier av sökande\n\nsnabbare handläggningstider för viseringsansökningar\n\nbestämmelser om utfärdande av visering för flera inresor med förlängd giltighet\n\nUpphävda viseringsavtal\n\nEU kan upphäva avtal om undantag från viseringskravet eller förenklade viseringsförfaranden om ett land utanför EU inte längre uppfyller villkoren i avtalet. Då gäller de allmänna reglerna i EU:s viseringskodex.\n\nUpphävningar kan aktiveras av ett EU-land eller av kommissionen.\n\nFör närvarande är tre avtal upphävda:\n\nRyssland (fullständigt upphävande av avtalet om förenklade förfaranden)\n\nBelarus (partiellt upphävande av avtalet om förenklade förfaranden)\n\nVanuatu (partiellt upphävande av avtalet om undantag från viseringskravet)\n\nEU:s allmänna viseringsregler\n\nFör resenärer från länder utanför EU som inte har något avtal om undantag eller förenklade viseringsförfaranden gäller viseringskodexen. I kodexen fastställs förfaranden och villkor för utfärdande av viseringar för kortare vistelser och mellanlandningar i Schengenområdet.\n\nDen innehåller också en förteckning över de länder utanför EU vars medborgare är skyldiga att inneha visering för flygplatstransitering när de passerar genom de internationella transitområdena på EU:s flygplatser, och den fastställer förfaranden och villkor för utfärdande av sådana viseringar.\n\nViseringskodexen bidrar också till att förbättra samarbetet med länder utanför EU om återtagande av irreguljära invandrare genom mekanismen för att använda visering som incitament.\n\nEnligt denna mekanism kan särskilda restriktiva åtgärder vad gäller handläggning av viseringar och viseringsavgifter vidtas när ett land utanför EU inte samarbetar om återtagande. Hittills har restriktiva åtgärder vidtagits mot Gambia.\n\nOm ett land däremot visar att det samarbetar kring återtagande kan EU sänka viseringsavgifterna, begränsa beslutstiden för viseringsansökningar eller öka giltighetsperioden för viseringar för flera inresor.\n\nDigitaliseringen av Schengenviseringar\n\nFör närvarande är ansökan om Schengenvisering en långdragen och i stor utsträckning pappersbaserad process. Sökande måste resa för att lämna in sin ansökan och hämta sin visering efteråt. Detta är betungande både för resenärer och konsulat.\n\nI april 2022 lade kommissionen fram ett förslag om digitalisering av viseringsprocessen för Schengen. De nya reglerna ska\n\nersätta viseringsmärket\n\ninföra möjligheten att lämna in viseringsansökningar online via en webbplattform för viseringar\n\nförbättra processen för viseringsansökningar\n\nminska kostnaderna och bördan för EU-länderna och de sökande\n\nRådet diskuterar för närvarande förslaget.",
    "Saab vill ha hjälp av regeringen att sälja Gripen": "Land efter land har bestämt sig för att satsa mer på försvaret. Säkerhetsläget i Europa har försämrats. Dessutom är Sverige på väg in i Nato.\n\nEnligt Micael Johansson, vd för försvarsindustriföretaget Saab, bidrar allt detta till att efterfrågan ökar och bolaget bör få lättare att sälja sina produkter till andra Nato-länder.",
    "Tv-profilens ärliga svar efter intima chockfrågan om VM 94-hjältarna: ”Jag undrar om…”": "Fotbollssommaren 1994 var helt oförglömlig.\n\nEn som var med bragdgänget i USA var artisten Niklas Strömstedt.\n\nOch nu får han en högst intim och oväntad fråga om VM 94-gänget.\n\nDet var något alldeles magiskt som hände i USA sommaren 1994. Ett svenskt fotbollslandslag hade tagit sig över Atlanten för att representera vårt blågula land.\n\nVM 94-bragd\n\nNågra oförglömliga idrottskvällar senare skulle de bli hjältar för många, många år framöver. För ingen glömmer väl vad som hände under fotbolls-VM 94 när Sverige överraskade alla och gick hela vägen till ett sensationellt VM-brons.\n\n940716 Fotboll, VM, Bromsmatch, Sverige – Bulgarien, 4-0: fr.v. Tomas Brolin, Håkan Mild, Henrik Larsson, Thomas Ravelli, målvakt, Kennet Andersson, Sverige. Visar upp sina medaljer. © Bildbyrån – VM94\n\nLegendarer som bland annat Thomas Ravelli, Stefan Schwarz, Tomas Brolin, Kennet Andersson och Martin Dahlin charmade alla och fotbollsfeber rådde i hela Sverige när Blågult spelade. En som var med på resan i USA var artisten Niklas Strömstedt.\n\nIntima frågan\n\nTillsammans med vännerna Orup och Anders Glenmark bildade de bandet GES och hade fått den stora äran att göra VM-låten ”När vi gräver guld i USA”. Precis som VM-insatsen den sommaren blev även låten oförglömlig och spelas än i dag.\n\n210710 Niklas Strömstedt på läktaren under fotbollsmatchen i Allsvenskan mellan AIK och Varberg den 10 juli 2021 i Stockholm. Foto: Andreas L Eriksson / BILDBYRÅN / COP 106 / AE0048\n\nNär Strömstedt, som idag även är en känd tv-profil, gästar podcasten ”Fördomspodden” får han på nytt minnas tillbaka till sommaren 1994. När han får en högst intim och rejält oväntad fråga om VM 94-gänget.\n\nÄrliga ord\n\nProgramledaren Emil Persson är verkligen rejält nyfiken på vad som egentligen hände i USA och frågar: ”Du sitter på information som skulle kunna förstöra halva VM 94-truppens äktenskap?”\n\n– Nä, det gör jag faktiskt inte. Jag undrar om jag ens sitter på någon information som skulle kunna förstöra äktenskap för en enda spelare, svarar en något ställd Strömstedt i podden.\n\nNiklas Strömstedt fortsätter att bli pressad och svarar sedan ärligt på frågan om bronshjältarna i VM 94-laget.\n\n– Jag har ingen aning om vilka som hade relationer eller så under VM 94. Och jag tror inte de hade tid riktigt, erkänner han i intervjun.\n\nVad tycker du om det här? Dela artikeln och säg din åsikt!\n\nLÄS MER: När en 60-årig(!) Arne Hegerfors visade upp oanade jättetalangen – med total lekstuga på fotbollsplanen",
    "Ny start för Sverige i världen": "Det slovakiska försvarsutskottet har gett sitt klartecken till Sveriges ansökan om medlemskap i Nato. Parlamentet förväntas ge sitt godkännande inom kort. Nu återstår att de ungerska och turkiska parlamenten ratificerar ansökan för att vägen till medlemskap ska ligga öppen. Från ungerskt håll har signalerna varit tydliga, man tänker inte sätta sig på tvären. Återstår Turkiet. Med kända frågor och synpunkter.",
    "KONTAKT – internationella elbussnyheter i urval": "Vi ger er ett axplock elbussnyheter från andra länder, främst i Europa men även med utblick till andra delar av världen. Denna gång: Turistbuss med bränslecellsdrift; Första helt Italienbyggda bränslecellsbussen; Östeuropeiska dieselbussar konverteras till eldrift.\n\nTyskland: På mässan IAA Transportation i Hannover visar den brasilianska busstillverkaren och karossören Marcopolo en ny turistbuss med bränslecellsdrift. Marcopolo finns också på flera europeiska marknader, liksom i Afrika och Asien, förutom i Sydamerika.\n\nTillsammans med flera andra företag utvecklar Marcopolo en turistbuss med vätgasdrift. Den buss som man visar i Hannover i veckan är dock inte färdigutvecklad utan en av två prototyper. Den andra prototypen finns för närvarande i Kina.\n\nDen modell som visas i Hannover är 12,0 meter lång och 2,48 meter bred, men bussen kan fås i längder från 11,9 till 12,6 meter och en hjulbas på 6,1 – 6,85 meter. Räckvidden på en tankning uppges till 600 kilometer. Karossen är tillverkad i Marcopolos fabrik i Kina. Det kinesiska företaget Sinosynergi står för huvuddelen av bränslecellstekniken och Feichi Bus/Allenbus.\n\nItalien: Den italienska busstillverkaren Rampini har lanserat den första bränslecellsbussen på marknaden som är helt byggd i Italien, Rampini Hydron. Det är en åtta meter lång vätgasbuss med kapacitet för upp till 48 passagerare och med en räckvidd på 450 kilometer på en tankning.\n\nSamtidigt presenterade Rampini i veckan också två andra utsläppsfria bussar: Sixtron och Eltron.\n\nSixtron är en batteridriven, sex meter lång buss som företaget har utvecklat främst med tanke på trafik i trånga, historiska stadskärnor – och sådana finns det många av i Italien. Bussen kan ta 31 passagerare och har en räckvidd på cirka 250 kilometer på en laddning. En första buss av modellen är redan i trafik på ön Procida i Neapelregionen. Ön är europeisk kulturhuvudstad i år.\n\nEltron är en utveckling av Rampinis första elbuss, E80, som har funnits på marknaden sedan 2010 och har sålts till flera länder i Europa. Eltron har tre dörrar och en räckvidd på mer än 300 kilometer, uppger Rampini.\n\nTyskland: Det tyska företaget Pepper Motion, som är specialiserat på att konvertera dieselfordon till eldrift, har tecknat avtal med tjeckiska Škoda Group om att konvertera östeuropeiska dieselbussar till elbussar.\n\nAvtalet ger Pepper ett större tillträde till flera marknader inklusive östra och sydöstra Europa. Pepper får också ensamrätt på sina lösningar i bland andra Tjeckien, Bulgarien och Finland.\n\nŠkoda Group, som numera är helt skild från VW-ägda Škoda Auto, marknadsför en rad produkter och tjänster för kollektivtrafikbranschen, bland dem spårvagnar och elbussar. Nu kommer Škoda Group att kunna erbjuda företag att konvertera dieselbussar till elbussar med teknik från Pepper.\n\n– Jag är glad att vi nu kan erbjuda dessa tjänster utöver att uppgradera trådbussar med ny batteriteknik. Det här ger nya möjligheter för kunder och regioner som föredrar konvertering, exempelvis av finansiella skäl, säger Tanya Altmann, chef för bussverksamheten vid Škoda Group.\n\nEnligt Pepper spar en konverterad buss med företagets teknik cirka 70 ton fossila utsläpp per år, jämfört med en ny dieselbuss.",
    "Ryssland stoppar gasförsörjning via Nord Stream 1 i flera dagar": "Ryssland har satt stopp för gasleveranser mellan Ryssland och Tyskland i Nord Stream 1. Stoppet pågår som planerat under perioden 31 augusti till 2 september. Det meddelade gasjätten i ett Twitterinlägg redan den 19 augusti.\n\nEnligt Reuters flödar det nu inte heller någon gas i pipelinen.\n\nGazprom skriver också att man kommer att återuppta leveranserna om 33 miljoner kubikmeter per dag där underhållsarbetet är slutfört.\n\nDet har varit störningar kring pipelinen tidigare. I juni sänktes kapaciteten till 40 procent för att därefter sänkas till 20 procent i juli. Nu stängs alltså pipelinen helt. Det är inte bara Tyskland som drabbats av minskade leveranser utan det har även påverkat länder som Finland, Bulgarien, Nederländerna och Polen.\n\nhttps://twitter.com/GazpromEN/status/1560677160053944321/photo/1\n\nnewsroom@finwire.se\n\nNyhetsbyrån Finwire",
    "Måndag 26 september": "Här kommer analys, tips och spelförslag inför Topptipset idag måndag den 26 september hos Svenska Spel Sport & Casino AB.\n\n\n\n🔩 Kupongens spik\n\nCartagena\n\n💥 Kupongens skräll\n\nUngern\n\n1. England - Tyskland 1\n\nBåda lagen kommer från en förlust i veckan där England förlorade mot Italien och Tyskland mot Ungern. Det är också två länder som gått svagt i detta gruppspel och senast lagen mötte varandra slutade det 1-1. Tycker det är två lag som är ganska jämna och England ska då vara favoriter på hemmaplan. Kan ettan hålla sig under 40% tycker jag det är en okej spik att inleda kupongen med.\n\n2. Ungern - Italien 1X\n\nBörjar bli dags att ta detta Ungern på allvar då laget toppar sin grupp framför nationerna Italien, Tyskland och England där Ungern senast kommer från en stabil seger borta mot Tyskland. Här ska de absolut kunna störa ett Italien som inte är lika bra som tidigare år. Tycker Ungern underskattas här och 1X till runt 30% är ett bra skrälldrag som jag kliver på.\n\n3. Montenegro - Finland 1X2\n\nEn lurig match när grupptvåan Montenegro tar emot grupptrean Finland där gästerna är lite mer pressade att vinna för att säkra sitt kontrakt i denna division. Montenegro har ingenting att spela för men ska ändå vara knappa favoriter med sin hemmafördel. Tycker dock att både odds och streck sitter som de ska och utan något större spelvärde vill jag helgardera.\n\n4. Rumänien - Bosnien 1\n\nHär tycker jag motivationsfaktorn väger tungt då Rumänien måste vinna för att hålla sig kvar i denna division samtidigt som Bosnien redan säkrat avancemang och har ingenting att spela för här. Med det sagt ska Rumänien gå in som favoriter med sin hemmafördel och om ettan kan hålla sig under 40% är det en fin spik som jag kliver på.\n\n5. Nordmakedonien - Bulgarien X2\n\nEn betydelselös match då inget av lagen har något att spela för och här tycker jag vi har kupongens bästa skrälldrag då Nordmakedonien blivit alldeles för stora favoriter på kupongen. Tycker det är två nationer som ska värderas som jämna och även om Nordmakedonien ska vara favoriter på hemmaplan ska de inte ha över 60% chans till seger som de nu är streckade till. Spelvärde på Bulgarien och X2 blir valet.\n\n6. Cartagena - Alavés 1\n\nToppmöte i Segunda Division i Spanien när ligafyran Cartagena tar emot serieledarna Alaves i en ganska oviss match på förhand. Gästerna ska värderas något högre men det är ändå Cartagena som ska vara favoriter med sin hemmafördel. Nu när Cartagena är streckade som underdogs gillar jag ettan som blir en spik på min kupong.\n\n7. Aldosivi - Central Cordoba 1X2\n\nLurig match från Argentina när det vankas bottenmöte då ligajumbon Aldosivi tar emot ett Central Cordoba som placerar sig bättre till i tabellen och som ska vara knappa favoriter här trots bortaplan. Men tycker det känns som en väldigt oviss match där jag tror på en tight och målsnål match där krysset nog ligger nära till hands. Ser inget större spelvärde och vill därför måla på med alla tecken, helgardering.\n\n8. Colon de Santa Fe - Argentinos Juniors 1X2\n\nÄven här en oviss match från Argentina när Colon de Santa Fe tar emot ett Argentinos Juniors som ska värderas som ett betydligt bättre lag precis som tabellen visar. Men hemmafördelen väger tungt i denna liga och med Colons hemmafördel ger spelbolagen lagen jämna chanser till seger här. Tycker mig inte se något större spelvärde och vill därför kliva in med en helgardering.\n\nI samarbete med Svenska Spel Sport & Casino AB\n\nÅldersgräns 18 år.\n\nRing Stödlinjen: 020-819100. Spelalagom.se",
    "Så tillagas Göteborgs mest älskade ost": "Göteborgs-Posten är som bäst när du är inloggad. Då kan du följa skribenter, ämnen och ta del av våra nyhetsbrev.\n\nEn länk för att ändra ditt lösenord har skickats till din epost adress.\n\nDu har angett en epost adress som inte existerar. Vänligen försök igen.",
    "”Riv gärna Stalin, men glöm inte tyrannen”": "Det var en gång på sommaren 1987. Jag befann mig på en buss i Mongoliets huvudstad Ulan Bator. Tillsammans med en grupp svenskar och norrmän blev jag lika förvånad som exalterad över att plötsligt få se en staty av Josef Stalin framför stadens nationalbibliotek. Busschauffören körde förbi monumentet som om det var ointressant, varvid jag och några andra raskt hoppade upp från sätena och bad honom vända och köra tillbaka, så att vi kunde gå ut och fotografera diktatorn.\n\nChauffören förstod inte vad vi menade – han kunde ingen engelska, och vår mongoliska var obefintlig – men när vi ropade ”Stalin! Stalin! Stalin!” reagerade mannen, fick något skrämt i blicken och tvärvände. Antagligen trodde han att bussen var full av fanatiska stalinister från kolonialmakten – sovjettidens ryssar behandlade Mongoliet som en kolonial vasall – och insåg att det kunde vara riskabelt att inte lyda befallningen. Därefter fastnade Stalin på kameralinsen.\n\nVarför tyckte jag att det var så fantastiskt att få se en staty av Josef Stalin? Därför att det var snudd på omöjligt att göra det någon annanstans. Jag hade under de gångna åren rest kors och tvärs genom Sovjetunionen, men vare sig i Moskva, Leningrad, Tajskent, Samarkand eller på någon av orterna längs Transsibiriska järnvägen gick det att beskåda en Stalinstaty. Diktatorn hade drabbats av vad antikens romare skulle ha kallat damnatio memoriae, ”förbannelse av minnet”, och fysiskt utraderats från kulturlandskapet. Fyra år senare fick även myndigheterna i Ulan Bator nog, plockade bort statyn och ersatte den med ett konstverk föreställande Byambyn Rinchen, en centralgestalt inom den moderna mongoliska litteraturen.\n\nFaktum är att det ännu existerar offentliga Stalinavbildningar här och var, till exempel i hans hemland Georgien och i diverse ryska museer och skulpturparker, men i flertalet fall rör det sig om kuriositeter som man verkligen måste anstränga sig för att få syn på. Folk vill helt enkelt inte minnas honom. Och det lär aldrig bli tal om nya konstverk. När en Stalinbyst sattes upp vid ett amerikanskt minnesmärke över andra världskriget i Bedford i Virginia år 2010 möttes den av så stora protester att den måste prompt avlägsnas.\n\nExemplet Stalin illustrerar hur historien är något som vi ständigt väljer – i det här fallet väljer bort. Nu menar jag inte att statyerna var goda element i samhället (varför hylla en blodtörstig massmördare?), men borttagandet visar onekligen på vår vilja och förmåga att lägga historien till rätta, att sudda ut och därmed också osynliggöra aspekter av det förflutna som det är bekvämt att inte minnas. Detta är inte oproblematiskt. Visst, riv gärna Stalin, men glöm inte tyrannen.\n\nMin senaste historiekrönika handlar om en annan sak som massmedia svårligen kan eller bör låta oss välja bort: kopplingen mellan politik och organiserad kriminalitet. I våra dagar riktas ljuset mot svenska politiker med kopplingar till mc-gäng. Hur var det förr i tiden?\n\n/Dick Harrison",
    "Vivan Östhagen, Laisholm": "",
    "Så drabbas vingårdarna av klimatkrisen": "Så drabbas vingårdarna av klimatkrisen\n\nhelskärm\n\nVärmen, torkan och bränderna har skapat en ny arbetsrytm i Europas vingårdar. ”Ja”, bekräftade Lars Torstensson, Sveriges mest etablerade och erfarne vinmakare, ”vi skördar druvorna en månad tidigare än vanligt.” ”Vi är inte säkra på vad det får för konsekvenser. Men vi vet att vi är inne i en förändring.”",
    "Valtech välkomnar Anders Borghäll som ny Head of Delivery and Operations": "Valtech välkomnar Anders Borghäll som ny Head of Delivery and Operations tis, sep 20, 2022 11:49 CET Report this content\n\nMed ambitionen att vara med och fortsätta leda den ambitiösa tillväxten av Valtech vidare i Sverige och internationellt, välkomnar Valtech Anders Borghäll som ny Head of Delivery and Operations.\n\nValtech har välkomnat Anders Borghäll som ny Head of Delivery and Operations. Anders kommer senast från Moment i rollen som Sr. Partner and Konsult och blir nu en del av Valtech för att hjälpa den svenska organisationen att förbättra sitt arbete med att leverera excellens till sina kunder, både ur ett process- och ett medarbetarperspektiv.\n\n”Vi är glada över att ha en kapacitet som Anders som ansluter sig till vårt team. Anders har en stark meritlista från liknande roller och en förmåga att skapa struktur samtidigt som han är både strategisk och visionär och har ett people first mindset som passar väl in i Valtechs kultur”, säger Märit Sareyko, VD, Valtech Sverige.\n\n”Min ambition är att fortsätta bygga vidare på Valtechs fantastiska kultur och stärka förmågan för ännu större kundengagemang med fantastiska leveranser av mycket kompetenta och engagerade team. Valtech är ett företag känt för sin nyfikenhet och drivkraft. Från upptäckt till optimering litar kunder på att Valtech tar bort komplexitet och levererar innovativa, friktionsfria lösningar som stänger upplevelsegapet mellan kundernas förväntningar och verkligheten”, säger Anders Borgenhäll, Head of Delivery and Operations, Valtech Sverige.\n\nDriver det globala leveranssamarbetet\n\nMed närmare 20 år i branschen har Anders lång erfarenhet från att arbeta i globala organisationer och kommer att vara avgörande för att driva leveranssamarbetet med Valtech globalt. Med sin strategiska förmåga blir han också ett viktigt arbete för den fortsatta utvecklingen av organisationen.\n\n”Jag brinner för att få treenigheten av människor, företag och kunder att förenas i en drivkraft för framgång. Att aktivt anta utmaningar, hitta vägar och engagera mig i team är vad som driver mig och att ha engagemang med rätt personer vid rätt tidpunkt som är mycket engagerade i att överträffa förväntningarna är själva nyckeln. Detta gör vi tillsammans som ett team och som en växande organisation”, säger Anders Borgenhäll, Head of Delivery and Operations, Valtech Sverige.\n\nPresskontakt – Valtech\n\nSanna Samuelsson, Country Marketing Manager sanna.samuelsson@valtech.com\n\nOm Valtech:\n\nValtech är en global affärstransformationsbyrå som levererar innovation med syfte. Vi gör det möjligt för våra kunder att förutse morgondagens trender och få en mer direkt kontakt med konsumenterna i deras digitala och fysiska utrymmen, vilket optimerar tiden till marknaden och avkastningen på investeringen.\n\nVi grundades 1993 och har för närvarande mer än 5 000 anställda som seniora designers, marknadsförare, it-experter, creatives och utvecklare på 5 kontinenter med över 60 kontor i 22 länder (Argentina, Brasilien, Bulgarien, Danmark, Förenade Arabemiraten, Frankrike, Indien, Kanada, Kina, Mexiko, Nederländerna, Nord Makedonien, Polen, Portugal, Rumänien, Schweiz, Singapore, Storbritannien, Sverige, Tyskland, Ukraina, USA).\n\nMed en stor erfarenhet inom design, teknologi och marknadsföring är vår passion att möta våra kunders transformativa affärsutmaningar. Vi ombildar kundresan och bygger nya, uppkopplade upplevelser och hjälper våra kunder att förändra sin verksamhet.\n\nVåra tjänster inkluderar strategisk rådgivning, tjänstedesign, tekniktjänster och optimering av grundläggande digitala plattformar för omni-channel marknadsföring och merchandising.\n\nFör mer information, besök VALTECH.COM.",
    "Hettan tvingar dem till rekordtidig vinskörd i Frankrike": "BORDEAUX. Torkan och sommarens höga temperaturer tvingar vinodlare i Frankrike att skörda rekordtidigt.\n\n– Druvorna ger ovanligt lite saft. Vi ser ut att förlora en tredjedel av vår produktion, säger Andrea Perrin, som driver en vingård i Bordeaux.\n\nEn kamp mot klockan pågår för att anpassa sig till klimatförändringarna.",
    "Visumfrågan splittrar EU – Teresa Küchler reder ut.": "Ska EU porta ryska turister? Eller ska de få fortsätta att lyxshoppa i Paris, samtidigt som ryska bomber faller över Ukraina? Visumfrågan splittrar EU-länderna. SvD:s Teresa Küchler förklarar vad som står på spel.",
    "Valtechs fortsätter sin tillväxtresa – den här gången med förvärvet av den prisbelönta Salesforce specialistbyrån.": "Valtechs fortsätter sin tillväxtresa – den här gången med förvärvet av den prisbelönta Salesforce specialistbyrån. mån, sep 12, 2022 12:49 CET Report this content\n\nDet är det sjunde förvärvet i år och följer två tidigare förvärv av ledande Amerikanska Salesforce aktörer - CloudCo och WingsIT. Med detta tillkännagivande fortsätter Valtech att stärka sin position som en global ledare för affärstransformation med den marknadsledande plattformen.\n\nMed den växande inverkan som teknologin har idag inom alla delar av affärer söker sig företag alltmer efter strategiska partners för att vägleda dem i deras digitala transformationsresa. Hängiven med att erbjuda den bästa möjliga upplevelsen för sina kunder och tillkännage Salesforce som en ledare inom detta område, utökar Valtech sin Salesforce-expertis och marknadsledande kapacitet över hela världen.\n\nAtt lägga till Appsolutelys prisbelönta specialisering inom Salesforce Sales & Service Cloud, Experience Cloud, B2B Commerce, Platform och AppExchange till befintlig Salesforce Customer 360-expertis stärker Valtechs ytterligare sin position som en ledande strategi-, design- och implementeringspartner.\n\n\"Vi har ett starkt partnerskap med Salesforce och vi ser hur fler företag över hela världen förlitar sig på Salesforce-plattformen som en viktig del av deras digitalt drivna affärstransformation. Genom att välkomna Appsolutely lägger vi till starka förmågor som gör det möjligt för oss att förse våra kunder med det globalt starkaste och mest sammanhållna Salesforce-erbjudandet.\" Säger Olivier Padiou, CEO, Valtech.\n\n\"Det har alltid varit vår ambition att vara bland de bästa och mest pålitliga Salesforce Multi-Cloud-partnerna i Europa. Att bli en del av Valtech är inte bara en enorm accelerator för det målet utan det gör det även möjligt för oss att expandera både våra ambitioner och kapacitet globalt.” Säger Floor Knoups, VD och CCO, Appsolutely.\n\n\"Som en del av Valtech ärver vi nu exceptionella strategi-, UX-, design- och datafunktioner vilket kompletterar vårt tjänsteerbjudande. Den relevans vi nu kan föra in i Salesforces ekosystem är oöverträffad.\" Säger Jaap Branderhorst, VD och CTO, Appsolutely.\n\nAppsolutely grundades i Utrecht 2016 av Jaap Branderhorst och Floor Knoups. Företaget är erkänt av Salesforce i Nederländerna som en Summit Consulting Partner (högsta nivån) och vinnare av Salesforce Customer Success Award 2021/2022 och Salesforce Connected Ecosystem Award. Som AppExchange App Development-specialist (PDO) spelar de en nyckelroll i att växa Salesforces globala ekosystem och har stöttat digitala transformationer över branscher inklusive tillverkning, grossist- och handelslogistik för varumärken som Top Employers Institute, Brink's och Hoogwegt Group.\n\nValtech välkomnar Appsolutely och lägger till över 50 Salesforce-certifierade konsulter och utvecklare med mer än 250 Salesforce-certifieringar.\n\nPresskontakt – Valtech\n\nSanna Samuelsson, Country Marketing Manager sanna.samuelsson@valtech.com\n\nOm Valtech:\n\nValtech är en global affärstransformationsbyrå som levererar innovation med syfte. Vi gör det möjligt för våra kunder att förutse morgondagens trender och få en mer direkt kontakt med konsumenterna i deras digitala och fysiska utrymmen, vilket optimerar tiden till marknaden och avkastningen på investeringen.\n\nVi grundades 1993 och har för närvarande mer än 5 000 anställda som seniora designers, marknadsförare, it-experter, creatives och utvecklare på 5 kontinenter med över 60 kontor i 22 länder (Argentina, Brasilien, Bulgarien, Danmark, Förenade Arabemiraten, Frankrike, Indien, Kanada, Kina, Mexiko, Nederländerna, Nord Makedonien, Polen, Portugal, Rumänien, Schweiz, Singapore, Storbritannien, Sverige, Tyskland, Ukraina, USA).\n\nMed en stor erfarenhet inom design, teknologi och marknadsföring är vår passion att möta våra kunders transformativa affärsutmaningar. Vi ombildar kundresan och bygger nya, uppkopplade upplevelser och hjälper våra kunder att förändra sin verksamhet.\n\nVåra tjänster inkluderar strategisk rådgivning, tjänstedesign, tekniktjänster och optimering av grundläggande digitala plattformar för omni-channel marknadsföring och merchandising.\n\nFör mer information, besök VALTECH.COM.",
    "United och transferhistorien – part #3": "Uniteds transfersommar lär fortsätta ett par veckor till, som brukligt. Vi är väldigt vana vid att det tragglas när det kommer till övergångar och det ska då fan till om det ska förändras 2022.\n\nFör att försöka tänka på någonting annat använder vi långtidsminnet en sväng.\n\nBloggen kommer att titta i backspegeln på samtliga Unitedtransfersomrar-/vintrar sedan 1992. Och vi gör det i fyra omgångar: #1 handlade om åren 1992-1999 (och återfinns så klart i arkivet). #2 tog hand om åren 1999-2005, #3 – detta inlägg – om åren från 2005-2013 och #4 tar oss med på resan post-Fergie – från 2013 till dags dato.\n\nA trip down memory lane, och många av er som inte minns eller kanske ens hört talas om vissa av spelarna: Det är dags för er att utbildas lite i Unitedhistoria.\n\nOch: Tänk på att jag skiter i vilka som drar. Här handlar det rent krasst om utfall av inköpen.\n\nBetygskala på transfertotalen (med referenser)\n\n(Alex Büttner) (Fabien Barthez) (Nani) (Teddy Sheringham) (Nemanja Vidic)\n\n2005-2006\n\nEdwin van der Sar –oklart\n\nPark Ji-Sung – 4 mille\n\nBen Foster – oklart\n\nNemanja Vidic – 7 mille\n\nPatrice Evra – 5,5 mille\n\nKommentar: Glazyrerna hade tagit över klubben och protesterna haglade redan från början. David Gills glömde snabbt sitt ”debt is the road to ruin”, Fergie bråkade om en häst och så sitter vi här 17 år senare med Glazyrerna kvar som ägare. På den här tiden hade dock United fortfarande en fungerande organisation och stod för en fantastisk transfersäsong. Fyra av fem spelare kan klassas som Unitedlegendarer medan den femte var en 3/5-värvning som andrekeeper.\n\nFergie valde igen att plocka in två målvakter eftersom han fortfarande, sex år senare, inte hade hittat en tillräckligt god ersättare åt Judasdansken som redan hade återvänt till ligan och city. Edwin och Foster blev nummer ÅTTA och NIO i raden på bara sex år.\n\nEdwin, ja. Han är given på en topp 3-lista under min livstid – och kanske till och med #1 sett till kvalitet och hållbarhet. Äntligen hittade Fergie en värdig ersättare till han som stod större delen av 1990-talet.\n\nFoster var en cupkeeper. Och en bra sådan.\n\nPark var inte bara lungor och en vattenbärare. Han hade en förmåga att fylla på i straffområdet i rätt lägen, som så många av dagens spelare saknar. En otrolig teamplayer.\n\nNemanja Vidic är topp 3 av de bästa mittbackar jag sett i United (om ni undrar över de andra två så är båda också CL-vinnare med United) och en helt sinnessjukt bra spelare. 2000-talets motsvarighet till Jaap Stam.\n\nPatrice Evra hade en mardrömsdebut och då hade väl inte en jävel tanken på att han skulle bli vår bäste vänsterback sen Denis Irwin.\n\nBetyg: 5. Så många klockrena värvningar att man blir alldeles snurrig.\n\n2006-07\n\nMichael Carrick – 18,6 mille\n\nKommentar: United kom in i en ny era efter Keanes plötsliga avsked och behövde en rimlig partner till Paul Scholes centralt. Michael Carrick var hutlöst Levy-dyr, men sett till hans långa hållbarhet var han ett lyckat förvärv. Carrick var ingen spektakulär mittfältare och hade väl egentligen inga spetsegenskaper, men habil och levde upp och stack ut mer i fansens ögon när Scholes på andra försöket lyckades lägga av.\n\nBetyg: 4. På den här tiden ”behövdes” inte särskilt många värvningar för att Fergie skulle fortsätta kunna vifta med trollstaven.\n\n2007-08\n\nOwen Hargreaves – 17 mille\n\nRodrigo Possebon – oklart\n\nDavide Petrucci – 200k\n\nNani och Anderson – 30 mille ihop\n\nTomasz Kuszczak – 2,1 mille\n\nManucho – oklart\n\nKommentar: Det här var andra och sista säsongen United skulle komma att vinna båda ligan och Champions League samma vår. Och inför detta gjordes det tidigt klart med två supertalanger från Porto och Sporting. En av dem skulle bli en kultspelare, medan den andre aldrig riktigt fick ut allt av sin talang. Anderson kom som offensiv mittfältare, men Fergie försökt förgäves skola honom till defensiv. Jag minns att han var lagets sämste i löptester utan boll, men överlägset bäst när man fick ha bollen med.\n\nNani hade ju en enorm högstanivå, men var frustrerande usel när han var på det humöret. Vi ska dock inte glömma att det sägs att han har en life-size-stor staty av sig själv hemma. Borde alla ha.\n\nPossebon och Petrucci lyckades aldrig ta sig till A-laget – och brasse-italienaren fick aldrig riktigt chansen heller efter ett överfall från Boros Pogatetz – så här räknar vi in två misslyckanden.\n\nKuszczak är den ende Unitedspelare aktiv på 2000-talet vars autograf jag har, då jag träffade honom på Megastoren där han vräkte ner nyckelringar i en kundkorg. Polacken var helt okej som backup, men egentligen för svag för att hålla på Uniteds dåvarande nivå.\n\nOwen Hargreaves gjorde en säsong, vann dubbeln, blev fotbollsinvalid och Judas och förbannade sen Uniteds behandling av honom. Vi får dock ge honom att han hade en högklassig säsong, den han väl gjorde, och slutade med en liga- och Champions-dubbel.\n\nManucho är Uniteds hittills ende angolan (inte hört några rykten om några sedan dess heller) i högstaligan. Han fick inte arbetstillstånd och lånades ut till Panathinaikos direkt innan till slut kom till Old Trafford, gjorde en match och försvann.\n\nBetyg: 3. Tre av nyförvärven var med i Moskva, och alla tre satte sina straffar. Det utfallet skojar man inte bort. Sen var det ju inte så mycket mer att hämta om vi tittar över hela Unitedkarriärerna för den här batchen av spelare.\n\n2008-09\n\nRafael och Fábio – oklart\n\nDimitar Berbatov – 30,75 mille\n\nZoran Tosic – 8 mille\n\nRitchie de Laet – oklart\n\nKommentar: De bedårande brasilianska tvillingarna PLUS den majestätiske magikern från Bulgarien – wow.\n\nRafael är så klart den av tvillingarna vi minns bäst eftersom han, tvärtemot vad som trodde, är den som lyckades bäst i klubben.\n\nOch så Dimitar, då. Bulgaren är den estetiskt vackraste spelare vi haft i klubben under 2000-talet. Än i dag vevas hans servering till Ronaldo mot West Ham hemma. Dock fick han inte den kärlek han förtjänade då han inte slet á la Rooney, utan portionerade ut sina löpningar mer, men han vann skytteligan ett år. Fantastisk värvning.\n\nZoran Tosic skulle ha fått sällskap av Adem Ljajic, men den senares transfer ställdes in med luddiga motiveringar. Tosic var inte alls förberedd för Premier League eller United och blev aldrig det heller.\n\nRitchie de Laet var en ligacupspelare, typ. Obegriplig värvning, eller kanske nödvändig för att fylla ut truppen.\n\nBetyg: 3,5. Tosic och de Laet är lättglömda figurer, liksom Fábio (om vi tänker på impact). Men med Rafael da Silva och Dimitar Berbatov – vem glömmer liksom hattricket mot Liverpool? – seglar vi iväg högre upp i betygsskalan.\n\n2009-10\n\nAntonio Valencia – 16 mille\n\nMichael Owen – fri transfer\n\nGabriel Obertan – oklart\n\nMame Biram Diouf – oklart\n\nKommentar: Här hade United fått nära 1 miljard spänn efter försäljningen av Slaven från Madeira. Och då går Fergie ut och gör de där värvningarna?! Här började vi misstänka att någonting var lurt och Fergie – som indirekt släppt in Glazyrerna i klubben – började med sitt mantra ”no value in market” för att försvara de skumma inhandlingarna.\n\nAntonio Valencia kom från Wigan och skulle vara kvar i klubben i mer än 10 år. Jag skulle säga att han var lyckad i kanske tre av dessa år. Han hade en säsong där han var fantastisk på högerkanten, men sen han blev söndersparkad och drabbades av en svår fotskada blev han aldrig densamme. De sista åren spenderade han som högerback och större träben är svårt att hitta (fram tills dess att Aron Wan-Bissaka skrev på).\n\nMichael Owen var en obegriplig värvning både på förhand och i efterhand. Jag minns två matcher han gjorde i klubben: Givetvis det avgörande derbymålet och sen hans hattrick i Tyskland. Annars är han väl mest känd för att ha påbörjat nedsolkningen av #7.\n\nGabriel Obertan gjorde en minnesvärd aktion (när han serverade just Owen ett mål i Tyskland) men var bland det mest bedrövliga jag sett i en Unitedtröja. ”Gabriel is a player we have tracked for a few years now, but our efforts to get him here have always been delayed,” sa Fergie när han köptes och det visade ju att även Den Gamle kunde ha fel. Riktigt fel.\n\nMed Mame Biram Diouf försökte Fergie göra ”en Solskjaer” när han plockade senegalesen från Molde. Det gick åt helvete. Ett mål på fem matcher och sen bye-bye.\n\nBetyg: 1,5. Valencias fina säsong och Owens derbymål drar upp en katastrofsäsong värvningsmässigt. Övriga är lättglömda – prestationsmässigt sett – i ett Unitedsammanhang. Mest ihågkommen för att det har var samma sommar som Ronaldo (”I wouldn’t sell them a virus”) lämnade för Bernabeu och Fergie hade börjat med sitt mantra ”no value on the market”.\n\n2010-11\n\nMarnick Vermijl – oklart\n\nChris Smalling – 7 mille\n\nJaviér Hernandez – 6 mille\n\nBébé – 7 mille\n\nAnders Lindegaard – oklart\n\nKommentar:\n\nMarnick Vermijl spelade aldrig en betydelsefull A-lagsmatch för United och den mest välrenommerade klubben han spelade för efter sin övergång var Sheffield Wednesday såatte …\n\nChris Smalling lånades ut till Fulham direkt efter övergången och kom sen till United och bildade ett legendariskt – tyvärr på fel sätt – mittbackspar med Phil Jones. Han kom att stanna i tio år och det kanske var tre-fyra år för länge.\n\nDen älsvkärde lilla ärtan Javiér Hernandez gjorde sig omedelbart till fansens favorit. En påpasslig goalgetter – ni vet en sån där Fox in the Box Arséne Wenger drömde om och köpte Francis Jeffers – som hade ett par fina år i klubben innan han började fejda bort. Mexikanen pratar fortfarande gott om United och sa för några veckor sen att han skulle ”spela gratis” om United hörde av sig.\n\nOm ni inte minns så slogs Anders Lindegaard på riktigt med David de Gea om platsen som förstekeeper i United – och det med all rätta. Dansken var ett tag bättre än sin kollega. Den situationen varade dock inte längre.\n\nBebé. Älskade Bébé. Vem glömmer hans inläggsmaraton mot Wolves?\n\nBetyg: 2. Den ende som gjorde något som liknas vid en mer än godkänd insats som Unitedspelare var Hernandez.\n\n2011-12\n\nPhil Jones – 16,5 mille\n\nDavid de Gea – 18,9 mille\n\nAshley Young – 17 mille\n\nPaul Scholes – comebackade\n\nFredéric Veseli – oklart\n\nKommentar: Phil Jones – som enligt en del skulle kunna bli den ”nye Duncan Edwards” är numera en kultfigur i klubben. Jones har alltså gjort sex ligamatcher i United sen säsongen 2018-2019. Sex. På drygt tre säsonger. Numera är den gamle Blackburntalangen mest ihågkommen för sina miner, sin nickrensning och för sin oförmåga att ens komma ut på planen, men i början av hans tid i klubben kan man förstå varför folk hade sina höga tankar om honom. D\n\nAshley Young hade sina stunder, men peakade tidigt som ”succé” innan han blev ytterback och bleknade rejält.\n\nPaul Scholes ser vi så klart inte som en värvning, men ändå.\n\nDavid de Gea är den ende som kan räknas som en succé i värvningssammanhang och med facit i hand. Spanjoren är inne på sin tolfte säsong i klubben och vi får väl gå tillbaka till typ Alex Stepneys tid för att hitta en målvakt med samma longevity som förstemålvakt.\n\nVeseli? Who? Exakt.\n\nBetyg: 2,5. De Gea.\n\n2012-13\n\nShinji Kagawa – 12 mille\n\nNick Powell – 3 mille\n\nRobin van Persie – 24 mille\n\nAlexander Büttner – 4 mille\n\nAngelo Henriquez – oklart\n\nWilfried Zaha – 15 mille\n\nKommentar: Nu jävlar skulle titeln tillbaka efter noisy neighbours hade snott åt sig den. Fergie fick drygt 50 mille att handla för – hisnande för tio år sen, men nuförtiden får Nottingham Fucking Forest bara en talang för den summan – och la hälften på en Arsenalanfallare som vänt hemåt med 2-8 i röva på Old Trafford för inte alltför länge sen. Men oj vilket köp det visade sig vara! Holländaren och Rooney såg ut som 90-talets Yorke-Cole och den klassiska volleyn sköt tillbaka bucklan till sin rättmätiga plats.\n\nLille Shinji Kagawa var en värvning jag verkligen hade höga förväntningar på. Japanen kom med ett fint rykte från Westfalenstadion, men lyckades inte – bortsett från ett hattrick mot Norwich – riktigt sätta sin prägel på laget.\n\nBüttner blev Man of the Match 14 gånger på 15 matcher i Uniteds A-lag – åtminstone i hans värld. I vår verklighet var han bedrövlig.\n\nAngelo Henriquez gjorde sitt enda Unitedmål mot AIK av alla lag. Lånades sen ut och försvann till slut som ytterligare en missräkning.\n\nNick Powell var en av Englands största talanger när han anslöt från spelarfabriken Crewe Alexandra. Om man nu skulle fråga en Unitedsupporter vad dom förknippar Nick Powell med så är det det famösa bytet med Juan Mata när United försökte överleva i Champions League under Dödgrävarens ledning.\n\nWilfried Zaha kom, sågs knappt och försvann lika snabbt. För en 200-miljonersvärvning var det enastående hur det kunde gå så fel. Numera minns jag endast de illvilliga ryktena om Zaha och Moyes dotter, samt när det utannonserades ”frivillig” träning för spelarna under julhelgen och alla dök upp – utom Zaha. Ett rungande dunderfiasko.\n\nBetyg: 3. Robin van Persie. Det är han som på egen hand drar upp denna transfersommar rejält i betyg. Det är sällan en enskild värvning kommer in och får samma betydelse för ett lag."
}