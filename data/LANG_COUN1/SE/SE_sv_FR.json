{
    "Danmark skrällvann mot Frankrike – igen": "Det var bra tryck på de röda och vita på Parkens läktare. Det började bra för danskarna som tog ledningen i den 34:e minuten när Kasper Dolberg slängde sig på ett inspel från vänsterkanten och styrde in 1–0.\n\nBara minuter senare ökade danskarna på sin ledning. Andreas Skov Olsen klippte till med vänsterfoten på volley och satte tvåan. Det resultatet stod sig matchen ut och Danmark tog en meriterande seger mot Frankrike.\n\nFrankrike nära att åka ur\n\nFaktum är att Danmark vunnit över Frankrike två gånger bara i år. Lagen möttes i juni, även då i Nations League, och då vann Danmark med 2–1. Danmark och Frankrike har mötts fem gånger i tävlingsmatcher under 2000-talet, Frankrike har bara vunnit en gång och Danmark har vunnit tre.\n\nFrankrike var när att åka ur A-divisionen i Nations League, men räddningen blev att Kroatien slog Österrike.",
    "Frankrike en seger från kvartsfinal – möter Japan": "Frankrike fick en drömstart på VM i och med segern över värdnationen Australien med 70-57. Världssexan föll sedan mot Kanada (45-59) och vann över Mali (74-59).\n\nNu väntar Japan och allt talar för att Frankrike vinner och därmed gör gruppettan Kanada sällskap i kvartsfinal.\n\nJapan har endast en seger på sina inledande tre matcher i VM och lär få det tufft mot EM-tvåan från ifjol.\n\nHär hittar du allt du behöver veta om basket-VM.\n\nSE MER: Så slutar basket-VM\n\nJavascript är avstängt Javascript måste vara påslaget för att kunna spela video Läs mer om webbläsarstöd Lista: Så slutar basket-VM, enligt SVT Sports expert Nick Rajacic. Foto: SVT/Bildbyrån\n\nDe fem största stjärnorna i VM",
    "Australien VM 2022 » Odds, Tips & Analys till Fotbolls-VM": "En match där spel mot ett mål kan bli en bra beskrivning. Dock ska man inte underskatta Australien som ofta jobbar väldigt hårt och energiskt i sina matcher. Fysiskt kommer man kunna stå upp bra, frågan är bara om det tekniska kan förstöra en skräll. Australien har långt ifrån samma höga kapacitet som Frankrike men gör man sin livs match samtidigt som Franrike har en sämre dag är inget omöjligt.",
    "PodX gör sitt första förvärv i Frankrike – målet är ett tiotal köp per år": "Logga in här\n\nLogga in här\n\nHar du redan ett konto?",
    "PSG tappade förstaplatsen i Frankrike": "Paris Saint-Germain på en annan position än överst på tronen är en ovanlig syn i Starligue – och ändå verklighet. HBC Nantes är ligaetta och enda lag med tre raka segrar, sedan Fenix Toulouse stått för skrällen under söndagskvällen.\n\nToulouse såg en spricka i rustningen hos PSG och utnyttjade den grundligt med 35–27 vid slutsignalen. För en gångs skull bet inte Dainis Kristopans riviga avslut eller Luc Steins luriga bollar bäst. Jannick Green och Andreas Palicka mellan stolparna gjorde heller ingen skillnad när Toulouse skaffade sig fyramålsförsprång redan efter tio minuter.\n\nFredric Pettersson inledde målskyttet för Fenix, mittnian Eric Balenciaga regerade med få misstag och Nemanja Ilic var het på vänsterkanten när Toulouse bara stärkte greppet efter paus.\n\nPSG får slicka såren till onsdagens CL-drabbning borta mot SC Magdeburg. För stunden innebar stjärnlagets första förlust i den franska ligan sedan april 2021 femte plats i tabellen.\n\nHBC Nantes klev upp som ensam etta och höll koll på Parislaget Ivry över 60 minuter. Ivan Pesic var stabil mellan stolparna (40 i räddningsprocent) och såg tillfället till fyra egna lobbmål. Kauldi Odriozola ledde målskyttet med sex fullträffar och Linus Persson nätade tre gånger mot sitt tidigare lag.\n\nStarligue 25 september\n\nHBC Nantes–US Ivry 33–28 (19–14)\n\nNantes: Linus Persson 3.\n\nFenix Toulouse–Paris Saint-Germain 35–27 (17–13)\n\nToulouse: Fredric Pettersson 3.",
    "Bubbleroom lanserar i Frankrike och Belgien": "E-handelsbolaget Bubbleroom lanserar i Frankrike och Belgien genom Zalandos plattform, enligt ett pressmeddelande.\n\nBolaget uppger att det handlar om en något försenad lansering vilket beror på sommarens lagerflytt och driftstart av det nya högautomatiserade robotlagret.\n\nI Frankrike och Belgien kommer bolaget att ”erbjuda feminint, lyxigt och glammigt mode till en stor grupp nya kunder”, säger Bubblerooms vd Ville Kangasmuukko Nordström.\n\nBubbleroom finns idag i Nederländerna och Tyskland, utöver sina kärnmarknader i Norden. Blickandes framåt planerar bolaget att expandera genom Zalandos plattform vidare till Polen, Italien, Norge och Finland under det fjärde kvartalet, följt av nya europeiska marknader nästa år.\n\nDet uppges också att när bolaget uppnått en högre mognadsgrad på Zalando-plattformen, kommer det att följas upp av en expansion av egna webbshoppar i Europa.\n\nReno Santic\n\nNyhetsbyrån Finwire\n\nhttps://twitter.com/finwire\n\nnewsroom@finwire.se",
    "Bioservo tecknar avtal om försäljning av Carbonhand[®] med Ergo Diffusion i Frankrike": "Bioservo tecknar avtal om försäljning av Carbonhand[®] med Ergo Diffusion i Frankrike mån, sep 26, 2022 15:15 CET Report this content\n\nBioservo Technologies AB har tillsammans med Ergo Diffusion tecknat ett distributionsavtal för försäljning av Carbonhand® i Frankrike. Avtalet är en del i företagets satsning på att förstärka försäljningsnätverket inom Life Science i Europa.\n\nErgo Diffusion har sedan 2009 arbetat med att förse franska användare med hjälpmedel för ökad självständighet. Den greppförstärkande handsken Carbonhand från Bioservo blir ett naturligt komplement till deras befintliga produktportfölj som idag innehåller armstöd, robotarmar och hjälpmedel för att äta och dricka.\n\nFöretaget har ett väl etablerat nätverk av förskrivare, rehabiliteringskliniker, sjukhus och vårdhem samt god kännedom om ersättningssystemet i Frankrike, vilket är en förutsättning för att kunna lyckas sälja Carbonhand på den franska marknaden. Dessa kliniker nås genom ett nätverk av cirka 20 lokala återförsäljare runt om i landet, med en omsättning på mellan 1 och 19 M€.\n\n\"Frankrike har ett system för förskrivning av hjälpmedel på regional och lokal nivå för personer i behov av assisterande hjälpmedel , för de som ska tillbaka till arbete efter en olycka eller en sjukdom eller de som behöver rehabilitering. Genom Ergo Diffusions breda nätverk av återförsäljare samt en väletablerad marknadsposition bland såväl rehabiliteringskliniker som andra vårdinrättningar ser vi stora möjligheter att få en lyckad introduktion av Carbonhand på en av Europas största marknader.” säger Petter Bäckgren, VD på Bioservo\n\n\n\nFör mer information, vänligen kontakta\n\nPetter Bäckgren, VD, Bioservo Technologies AB\n\nTelefon: 08 21 17 10\n\npetter.backgren@bioservo.com\n\n\n\nMikael Wester, Marknadsdirektör, Bioservo Technologies AB\n\nTelefon: 08 21 17 10\n\nmikael.wester@bioservo.com\n\n\n\n\n\nOm Bioservo Technologies\n\nBioservo Technologies AB (publ) är ett världsledande företag inom bärbara, muskelförstärkande system för människor som behöver extra styrka och uthållighet. Alla våra innovativa produkter och system är designade för att hålla människor starka, friska och effektiva. Bolaget har en unik global position inom mjuka aktiva exoskelett för handen, både för industriella tillämpningar som förbättrar arbetares hälsa och för att förbättra livskvalitet för personer med nedsatt muskelstyrka. Bioservo Technologies grundades 2006 genom ett samarbete mellan forskare på Kungliga Tekniska Högskolan och läkare på Karolinska Sjukhuset i Stockholm. Bioservo Technologies är ett svenskt publikt aktiebolag med huvudkontor och verksamhet i Kista norr om Stockholm.\n\n\n\nFNCA Sweden AB är utsedd till bolagets Certified Adviser på Nasdaq First North Growth Market.\n\nFör mer information, vänligen besök www.bioservo.com\n\n",
    "FRANKRIKE: KOMBINERAT PMI (PREL) STEG TILL 51,2 I SEPT (NY)": "(tillägg: från stycke fem)\n\nSTOCKHOLM (Nyhetsbyrån Direkt) Det franska näringslivets sammanvägda inköpschefsindex (S&P Global composite PMI) steg till 51,2 i september jämfört med 50,4 föregående månad.\n\nDet visar preliminär statistik. Enligt Trading Economics konsensusprognos väntades 49,8.\n\nIndex för industrin sjönk till 47,8 jämfört med 50,6 föregående månad, väntat var 49,8.\n\nIndex för tjänstesektorn steg till 53,0 jämfört med 51,2 föregående månad, väntat var 50,5.\n\nJoe Hayes, chefekonom på S&P Global noterar att uppgången i det sammanvägda indexet inte bör ta bort det tydliga budskapet som syns i undersökningen som helhet om att den franska ekonomin kämpar.\n\n\"Svagheten är mest slående i tillverkningssektorn, där nedgången tilltog i september då överfulla lager, snabbt försämrad efterfrågan på varor, förhöjd ekonomisk osäkerhet och intensivt pristryck drev produktionsvolymerna lägre\", säger han.\n\nEnligt chefekonomen är ytterligare en oroande upptäckt i den senaste undersökningen att inflationstrycket ökade, trots mer bevis på att tillgångsstressen avtar. Detta speglar högre energitariffer och lönekostnader.\n\nDen övergripande förbättringen i september-PMI drevs av tjänstesektorn där en förnyad uppgång i nya företag stöttade en svag uppgång i aktivitetstillväxten. Men givet den stora graden av svaghet som syns i tillverkningssektorn är det troligt att vi kommer att få se en del av detta spilla över även på tjänster, och därmed öka risken för recession i Frankrike.",
    "Hettan tvingar dem till rekordtidig vinskörd i Frankrike": "BORDEAUX. Torkan och sommarens höga temperaturer tvingar vinodlare i Frankrike att skörda rekordtidigt.\n\n– Druvorna ger ovanligt lite saft. Vi ser ut att förlora en tredjedel av vår produktion, säger Andrea Perrin, som driver en vingård i Bordeaux.\n\nEn kamp mot klockan pågår för att anpassa sig till klimatförändringarna.",
    "SAS tvingas återigen ställa in flyg efter strejk i Frankrike": "Flygbolaget SAS tvingas återigen ställa in flyg efter att flygledare i Frankrike har gått ut i strejk. I och med strejken halveras antalet flygresor till och från franskt luftrum. Det har lett till att runt 1 000 flyg ställts in.\n\nFör SAS del betyder det att flygbolagets turer till Nice och Paris ställs in samt deras returresor, rapporterar SVT Nyheter.\n\nEnligt SVT handlar konflikten om att flygledarna vill ha justerade löner eftersom inflationen stigit kraftigt den senaste tiden.\n\nhttps://www.svt.se/nyheter/utrikes/franska-flygledare-strejkar-varannat-flyg-kan-stallas-in\n\nJoel Andersson\n\nNyhetsbyrån Finwire",
    "Fredagskrönikan: Frankrike luktar gammal ost, men jag vill ändå dit!": "Skriver dessa rader på morgontåget till Göteborg. Ska besöka Heart Aerospace under dagen och se hur det går med deras nya elflygplan. Travel News har bevakat detta projekt sedan födelsen. Mer om detta på annan plats på den sajt du just nu läser.\n\nIgår var jag på franska ambassaden och åt lunch. Min favoritrepublik har en fantastiskt fin fastighet på Narvavägen och varje gång jag får en inbjudan dit blir jag lite stolt. Det händer ungefär en gång vartannat år…\n\nAnledningen till detta besök var att man behöver hjälp att marknadsföra Frankrike i Sverige. Det var jag och lite olika stakeholders i den svenska reseindustrin som satt i den eleganta matsalen. Precis som många andra destinationer vill Frankrike gå från kvantitet till kvalitet. Man tackar nej till mass- och bulkturism. Eller ja, man vill undvika att fler människor åker till Rivieran på sommaren och det behövs verkligen inte fler besökare i Paris.\n\n”Ambassadören log vänligt och tittade på mig. Han undrade, vad tycker jag egentligen om hans land”\n\nFrankrike slåss med Spanien och Italien om de stora turistströmmarna och nu var man lite orolig att man hamnat på efterkälken efter covid. Alltså, det går bra, men allt kan förstås gå ännu bättre. Beläggningsgraden på hotellen i juli har varit 80 procent, den högsta siffran någonsin. Besökarna bor på lite billigare hotell, men spenderar lika mycket pengar på destinationen på mat och upplevelser.\n\nVi var alla överens om att resandet är tillbaka och att det främst är europeer som åker runt i Europa. Strömmarna från Asien har inte kommit tillbaka och när det gäller Kina är det bara någon procent av 2019 års siffror som släpps ut ur mittens rike. Även amerikaner är det färre av nu när lågprisflyget över Atlanten inte har återuppstått – än.\n\nAmbassadören log vänligt och tittade på mig. Han undrade, vad tycker jag egentligen om hans land.\n\nJag blev tvungen att svara ärligt.\n\nProblemet med Frankrike är att det är ett gammalt land som luktar konstig ost.\n\nDetta är förstås inget problem om man vill locka till sig pensionärer med blått hår, men om man vill ha unga hipster turister så kan det förstås bli en… utmaning. Jag föreslog att man skulle marknadsföra sig som ett modernt land. Ett bra exempel är förstås president Emanuel Marcon som jag uppfattar som en man med moderna framtidsvisioner. Inte helt olikt när Tony Blair tog fram Cool Britannia.\n\nEtt bra exempel på detta är att när man köper en flygresa till Frankrike så kan man få tåg till slutdestinaitonen i samma biljett. Det är omöjligt i Sverige. Här ska alla trafikslag knytas samman – utom flyget. Fransk mat kan se lite muggig ut, men är ofta (alltid nästan) gjord på lokala råvaror. Det är ju modernt i dessa tider av hållbarhet.\n\nDet var mycket snack om hållbarhet runt bordet. Personligen är jag ganska trött på detta eftersom varje dag fylls min mejlkorg med pressmeddelande om hur olika företag och nationer ska bli mer klimatvänliga. Jag undrar om det får människor att boka fler resor. Jag är tveksam. Arbetet ska förstås göras, men så länge vi saknar en bra definition på vad som verkligen är hållbart resande blir det mycket varmluft i diskussionen.\n\nTidigare samma morgon pratade jag med Jason McGuinness, kommersiell chef på Ryanair. Han skröt om bolagets kabinfaktor i sommar: 96 procent. Det mina vänner är hållbart enligt mitt sätt att se det. Ju fler människor vi kan tränga ihop i ett flygplan desto bättre blir världen.\n\nMen så uppfattar inte alla på det.\n\nMånga vill att det ska bli dyrare att flyga. Det kommer bara leda till att fler rika i kabinen. Och de som skapar dessa lagar och påbud åker förstås till Bryssel i privatjet. Det sista har tagit ett stort kliv framåt under covid. Exakt hur stort ska vi snart ta reda på här i Travel News. Men att de ultrarika och deras entourage håller på att sväva iväg är ingen nyhet.\n\nNu kom jag lite från ämnet.\n\nJag tror Frankrikes stora potential är Atlantkusten som är sanslöst vacker och för svenskar ganska outforskad. Jag gillar också Korsika som är en lika häftig ö som Mallorca, men helt utan massturism.\n\nOch med dessa ord vill jag önska alla läsare en fin helg. Vi hörs snart igen.",
    "Frankrike-Kanada i basket-VM": "SVT:s nyheter ska stå för saklighet och opartiskhet. Det vi publicerar ska vara sant och relevant. Vid akuta nyhetslägen kan det vara svårt att få alla fakta bekräftade, då ska vi berätta vad vi vet – och inte vet. Läs mer",
    "Frankrike till EM-final i basket – efter rekordstor seger": "Polen har varit basket-EM:s stora skräll och var, för första gången på över 50 år, med och tampades bland de fyra främsta i ett Europamästerskap.\n\nMen i fredagens semifinal mot Frankrike var det klasskillnad.\n\nFrankrike har haft turen på sin sida hittills i EM och slog både Turkiet i åttondelsfinalen (87-86) och Italien i kvarten (93-85) efter förlängning. Men den här gången blev det inte samma nerv.\n\nRedan i halvtid var ställningen 34-18 efter att Frankrike dominerat över hela banan, och i matchens andra hälft spädde de bara på siffrorna ytterligare. Den slutliga poängskillnaden på 41 poäng är den största någonsin i en EM-semifinal, enligt Viaplays sändning.\n\nKan ta andra guldet någonsin\n\nSamtliga tolv spelare i den franska truppen noterades för poäng, där Guerschon Yabusele var vassast av alla med 22. I Polen noterades ingen spelare för tvåsiffrigt i poängkolumnen.\n\nFrankrike har nu chansen att säkra nationens andra EM-guld någonsin. Senast de gick hela vägen var 2013. I laget har de NBA-spelare som Rudy Gobert (Utah Jazz), Evan Fournier (New York Knicks) och Timothe Luwawu-Cabarrot (Atlanta Hawks).\n\nFinalen och bronsmatchen spelas på söndag.\n\nVärdnationen Tyskland föll i den andra semifinalen med 91-96 mot Spanien efter en dramatisk avslutning. Spanien får nu chans till revansch efter EM-silvret senast, 2017.\n\nARKIV: Dömd i Ryssland – nu träffar Biden basketstjärnans familj",
    "Segregation och utanförskap utlöser krig i franska ”Athena”": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Lindab växer i Frankrike": "Lindab växer i Frankrike\n\nAv Peter Jakobsson\n\nVentilationsbolaget Lindab från Bjäre har genom ett företagsförvärv växt på den franska marknaden. Detta gör att Lindab utökar sitt distributionsnätverk samt stärker sin tillgång till expertis inom ljuddämpning av ventilationssystem.\n\nLindab har både huvudkontor och produktionsanläggningar i Grevie. Foto: Bjäre NU/Arkiv\n\nDet franska företaget SAS Liftasud som Lindab köpt är etablerade på sex orter i Frankrike och är en välkänd distributör av ventilationsprodukter så som ventilationskanaler, ljuddämpare, isolering, luftkonditionering och uppvärmningssystem. Bolaget omsätter ca 250 MSEK årligen och är baserade utanför Paris med 6 filialer runt om i Frankrike. Energieffektiva och hälsosamma inomhusmiljöer efterfrågas alltmer och den franska ventilationsmarknaden är en av de största i Europa, meddelar Ola Ringdahl, VD och Koncernchef för Lindab.",
    "Succéstart i går – utspelade i dag: ”Håller inte på ett VM”": "Frankrike öppnade VM i går med en övertygande seger mot hemmanationen, och guldkandidaten, Australien.\n\nDet spelet var som bortblåst i dagens andra gruppspelsmatch mot Kanada, där laget nog fick sig en tankeställare.\n\nFrankrike öppnade sömnigt och låg under med tolv poängs marginal i en poängsnål första halvlek som slutade 29-17 till Kanada.\n\n– Försvaret är bra, men de har det svårt offensivt. Noll av tio från trepoängslinjen, sju av 25 från två poäng och tre av sex från straffkastlinjen. Då förtjänar man inte att vara med i matchen, konstaterade SVT:s expert Nick Rajacic i halvtid.\n\nStällningen efter tre spelade perioder var 45-30 till Kanada.\n\n– Bara 30 poäng efter tre perioder håller inte när man spelar VM. Det är svaga siffror. De behöver ett brandtal precis som man ser på film, säger Rajacic.\n\n”Det var aldrig nära”\n\nAvslutningen bjöd inte på någon vändning utan Kanada höll undan och vann klart med 59-45. Nirra Fields var poängbäst med 17 poäng och hade där till sex returer.\n\n– Det var aldrig nära. Kanadas tränare vinner tränarkampen med enorma marginaler och Frankrike måste titta sig själva i spegeln och lista ut vad de vill göra offensivt för det vet de inte än riktigt.\n\nKanada har nu inlett VM med två raka segrar efter att även ha besegrat Serbien i den första matchen i går.\n\nI morgon, lördag, sänder SVT två matcher i från VM där tungviktsmötet USA-Kina är först ut 06.25 i Play. Alla sändningstider hittar du i den stora VM-guiden.",
    "Skandalscener i Frankrike: Gjorde nazisthälsningar": "Det var inför Champions League-matchen mellan Olympique Marseille och Eintracht Frankfurts som kaos utbröt.\n\nStämningen var spänd och inne på Stade Velodrome ska ett gäng bortasupportrar ha kastat pyroteknik i riktning mot Marseilles diton.\n\nDessutom visar en video som cirkulerar på Twitter hur flera personer skriker glåpord och gör nazisthälsningar.\n\nEintrachts supporterklubb tar starkt avstånd.\n\n”Vi skäms över folk som kommer från Frankfurt gör Hitlerhälsningen. Ni tillhör inte den här klubben, den här staden, ni hör inte hemma med oss”, skriver supporterklubben på Facebook.\n\nÄven klubben tar avstånd.\n\n”Eintracht Frankfurt står för tolerans och mångfald och visar en tydlig hållning i kampen mot rasism, antisemitism och diskriminering. Klubben tar tydligt avstånd från en enstaka incident inför matchen, där en gest som kunde tolkas som en ”Hitler-hälsning” visades. Antisemitiska idéer står i skarp kontrast till klubbens otvetydiga och orubbliga värderingar och dess rötter.”, skriver Eintracht i ett uttalande.\n\nÅtta personer gripna efter slagsmål\n\nEn av personerna är identifierad då han själv kontaktat en supporterrepresentant i klubben.\n\n”Han avvisar anklagelsen om antisemitiska avsikter. Eintracht Frankfurt kommer att i detalj granska händelsen och representationen av den berörda personen”, skriver klubben.\n\nAv rädsla för upplopp hade polisen i Marseille i förväg utfärdat strikta regler för Frankfurt-supportrar i hamnstaden.\n\nExempelvis fick tyskarna inte marschera till arenan, sjunga sånger och bära Eintracht-tillbehör som halsdukar eller tröjor i stadens centrum. Frankfurt Ultras hade ständigt sällskap i staden av en stor polisstyrka.\n\nEnligt tyska Sky grep den lokala polisen i Frankrike åtta personer för ett slagmål inför matchen.",
    "Frankrike fastställer dom mot al-Assads farbror": "Efter 37 år i landsflykt tilläts Rifaat al-Assad, farbror till Syriens president, förra hösten återvända till Syrien. Han undkom därmed ett fängelsestraff i Frankrike, där han dömts av hovrätten för att ha förvärvat franska egendomar för miljontals euro med hjälp av medel som tagits från den syriska staten.\n\nPå onsdagen fastställde Frankrikes högsta domstol fängelse- och konfiskeringsdomen mot honom.",
    "Polestar får sälja i Frankrike igen – efter logouppgörelse med Citroën": "Polestars logga var allt för lik Citroëns, ansåg den franska biltillverkaren och fick igenom ett förbud i hemlandet. Men nu har de båda parterna nått en uppgörelse.\n\nDen franska biltillverkaren Citroën och den svenska elbilstillverkaren Polestar har under sommaren nått en uppgörelse. Den innebär att Polestar återigen får sälja sina bilar i Frankrike, rapporterar den franska tidningen Le Monde.\n\nKonflikten uppstod redan 2017 och handlar om att Citroën anser att Polestars logotyp är allt för lik den egna, liksom det före detta Citroënägda lyxbilsmärket DS Automobiles logga.\n\nFörvirra konsumenter\n\nEn fransk domstol beslutade 2020 att Polestar inte fick använda den egna logotypen i Frankrike under sex månader eftersom likheten med Citroëns och DS Automobiles logotyper kunder förvirra konsumenter. Polestar skulle dessutom betala 150 000 euro till Citroën, plus 70 000 euro i rättsliga kostnader.\n\nFöreläggandet hävdes därefter inte och Citroën begärde dessutom tidigare i år att det skulle utvidgas till hela EU, enligt Automotive News.\n\nMen nu har alltså de båda bolagen nått en uppgörelse som möjliggör att Polestar träder in på den franska marknaden. Villkoren i uppgörelsen förblir dock okända för utomstående, enligt Le Monde.\n\nPolestar sa 2020 att de inte planerade att ha någon verksamhet i Frankrike, varken då eller i framtiden.\n\nNy Teknik har ställt frågan till bolaget om uppgörelsen förändrar den saken, men har ännu inte fått svar.\n\nPolestar ökar försäljningen\n\nTidigare i veckan rapporterade Polestar intäkter om drygt en miljard dollar, motsvarande 11,2 miljarder kronor, för det första halvåret. Det är en uppgång med 95 procent jämfört med samma period i fjol. Antalet levererade bilar blev 21 185, jämfört med 9 510 under samma period 2021. Målsättningen är att ha levererat 50 000 bilar vid årets slut, vilket bolaget räknar med att nå.\n\nFöretaget rapporterar även att samtliga 500 exemplar av den nyligen presenterade roadstermodellen Polestar 6 LA Concept har reserverats av kunder. Polestar förväntar sig att lansera den 2026.",
    "Frankrike vill införa elbilsleasing från 1 000 kronor i månaden": "Igår presenterade miljöpartiet ett förslag med ett statligt bidrag på upp till 1 500 kronor till den som leasar en elbil. Med det vill partiet göra elbilar tillgängliga även för de som inte har råd att köpa eller ta lån till en elbil.\n\nÄven i Frankrike vill politiker göra eldrift tillgängligt för fler med ett förslag som går längre. Landets president Emmanuel Macron har flera gånger sagt att elbilar ska bli tillgängliga för alla. Genom statliga subventioner ska det därför bli möjligt att för hushåll med låga inkomster att leasa en elbil där för maximalt 100 Euro i månaden, eller omkring 1 000 kronor.\n\nFörslaget presenterades av Gabriel Attal, minister för landets offentliga utgifter, som pekade på att det är mindre än vad de flesta lägger på bensin eller diesel under en månad.\n\nRegeringen diskuterar nu om och hur snabbt subventionerna kan införas. Ett hinder för att genomföra det kan vara att det råder brist på tillgängliga elbilar på marknaden.\n\nSkulle förslaget bli verklighet kan det leda till en kraftig ökning av elbilar från landets biltillverkare Renault, Peugeot och Citroën. Men även elbilar från andra tillverkare skulle innefattas av subventionerna.\n\nPå längre sikt skulle det också skapa en växande begagnatmarknad med elbilar när leasingavtalen löper ut efter några år.\n\nFrankrike har redan idag en klimatbonus på upp till 6 000 Euro, omkring 64 000 kronor, för den som köper en ny elbil.\n\nRedan idag går det att leasa ”Europas billigaste elbil” Dacia Spring i Frankrike från 111 Euro i månaden, alltså knappt över summa som förslaget innebär. Den som istället vill köpa Dacia Spring får en klimatbonus på 5 346 Euro vilket gör att priset för kunden landar på 14 454 Euro, omkring 154 000 kronor.",
    "Frankrike planerar tak på elpriset för hushållen": "Frankrike planerar tak på elpriset för hushållen\n\nFrankrike överväger att införa ett eget pristak på energi för hushållen från nyår, skriver Bloomberg. Privatpersoner ska inte behöva betala mer än högst 15 procent mer för energin, enligt planerna.\n\nEnligt finansminister Bruno Le Maire skulle priserna annars ha rusat med 120 procent.\n\nÅtgärden beräknas kosta 16 miljarder euro, drygt 170 miljarder kronor, under nästa år.",
    "FRANKRIKE: KONFIDENSINDIKATOR INDUSTRIN SJÖNK I SEPTEMBER": "STOCKHOLM (Nyhetsbyrån Direkt) Insée:s konfidensindikator för den franska tillverkningsindustrin sjönk till 102 i september från 103 i augusti.\n\nAnalytikerna hade väntat sig ett index på 102, enligt Trading Economics konsensusprognos.\n\nEtt index på 100 motsvarar det långsiktiga genomsnittet avseende dessa förväntningar.\n\nIndex för förväntad produktion sjönk till -6 från -2 medan bedömningen om orderböckerna sjönk till -13 från -10. Index för förväntade priser steg till 41 från 40.\n\nIndikatorn för tjänstesektorn sjönk till 106 i augusti, från 107 föregående månad.",
    "Gazprom stoppar gasflödet till Frankrike": "Gazprom stoppar gasflödet till Frankrike\n\nEfter tidigare uppgifter om att ryska Gazprom kommer minska gasflödet till franska Engie, stoppas leveranserna helt från och med den 1:e september. Det rapporterar Bloomberg och AFP.\n\nGazprom hävdar att Engie inte har betalat för leveranser från i somras.\n\nEngie uppger att de ryska leveranserna av naturgas redan har minskat rejält efter invasionen av Ukraina, och den senaste månaden motsvarade de endast 1,5 terrawattimmar. Det kan jämföras med att Engie varje år förser europeiska hushåll med 400 terrawattimmar.\n\nDet franska företaget uppger vidare att flera åtgärder har vidtagits för att avsevärt minska sårbarheten mot stoppade Gazprom-leveranser.",
    "Tidigare elev återvänder med ”Mitt Frankrike”: ”Kommer tillbaka”": "Lokaljournalistik när och var du vill\n\n8 veckor för 8 kr\n\nMed plus får du tillgång till alla artiklar på sajten och i vår nyhetsapp för 8 kr de första 8 veckorna. Därefter ord. pris 129 kr/mån utan bindningstid.\n\nE-tidning ingår ej. Du får även tillgång till digitala nyheter från 15 andra varumärken inom NWT Media och kan dela din prenumeration med upp till tre familjemedlemmar inom ditt hushåll. Som prenumerant får du även ta del av exklusiva erbjudanden och tävlingar.\n\nPrenumererar du på papperstidningen?\n\nDå ingår allt digitalt innehåll i din prenumeration.",
    "Helena Jäderblom mottar Frankrikes högsta nationella utmärkelse": "Helena Jäderblom tilldelades utmärkelsen bland annat för sina insatser för samarbetet mellan Sverige och Frankrike på det förvaltningsrättsliga området och för sina framstående insatser under sina sex år som domare i Europadomstolen 2012–2018. Det framgår av ett pressmeddelande från Högsta förvaltningsdomstolen.\n\n–Med den här utmärkelsen vill Frankrike uttrycka sin tacksamhet för ditt engagemang att försvara grundläggande mänskliga rättigheter och rättsstatsprincipen, men också för din delaktighet i dialogen och samarbetet mellan våra två länder, säger Frankrikes ambassadör i Sverige, Etienne Le Harivel de Gonneville, i en skriftlig kommentar.\n\nUtdelningsceremonin hölls på måndagskvällen på Frankrikes residens, (Bromska Palatset) i Stockholm.\n\nAnnons\n\n–Jag är oerhört glad och hedrad över utmärkelsen. Jag har fått den bland annat på grund av Högsta förvaltningsdomstolens samarbete med franska Conseil d’État och vill därför rikta ett varmt tack till mina kollegor i Högsta förvaltningsdomstolen som har bidragit till att det samarbetet blivit så lyckat, säger Helena Jäderblom.",
    "Dansk kvinna hittad död i kylskåp – pojkvän häktad": "Den 30-åriga danskans kvarlevor hittades i ett kylskåp i på Franska rivieran under helgen.\n\nI kylskåpet låg även en död hund.\n\nHennes pojkvän, en 31-årig dansk man, är häktad för mordet, enligt uppgifter till Ekstra Bladet.\n\nPolisen ska, enligt tidningen, ha uppmärksammats på den misstänkte mannen av två bekanta till honom, som han bett om hjälp att köra ett kylskåp till soptippen. 31-åringen ska ha berättat för dem att han dödat en hund.\n\nDe två bekanta ska ha reagerat på en dålig lukt, som fick dem att bryta upp hänglåset på kylskåpet. Där möttes de av den makabra synen av inte bara en död hund – utan även den 30-åriga kvinnans kropp.\n\n– Offret är inte formellt identifierat, men obduktionen tyder på att hon är den misstänktes hustru, säger talespersoner för åklagaren. De betonar att ytterligare utredningar görs, skriver Jyllands-Posten.\n\nEnligt franska medier ska obduktionen av kvinnan ha visat att hon blivit skjuten i huvudet, skriver Ekstra Bladet.\n\nBor på fashionabel adress i Köpenhamn\n\nDet danska paret befann sig vid tiden för det misstänkta mordet i staden Mandelieu-la-Napoule, nära Antibes i södra Frankrike. De har även ett hem på en adress i en relativt fashionabel fastighet i centrala Köpenhamn.\n\nEnligt uppgifter till Ekstra Bladet har den 31-årige mordmisstänkte mannen en karriär som IT-entreprenör, och han har flera företag registrerade i sitt namn.\n\nMannen ska ha gripits tidigt på söndagen, efter att polisen övervakat parets bostad i Mandelieu-la-Napoule. Han ställdes inför en domare under tisdagen, skriver Jyllands-Posten.\n\nDet är inte känt hur mannen förhåller sig till misstankarna. I ett förhör gav han inga förklaringar, säger åklagarmyndigheten till AFP, enligt Ekstra Bladet.\n\nPolisen säger att en mentalundersökning av den åtalade inte har funnit några bevis för att han inte kan ställas inför rätta, skriver Jyllands-Posten.\n\nDen åtalade ska tidigare vara känd av myndigheter på grund av djurplågeri, uppger Berlingske.",
    "Stellantis drabbas av strejker i Frankrike": "Fordonskoncernen Stellantis, som bland annat äger Chysler, Fiat och PSA, har drabbats av strejk sedan i fredags i Hordain, norra Frankrike. Det rapporterar den franska tidningen Le Figaro och hänvisar till fack.\n\nCirka 500 personer skall befinna sig i strejk. Under måndagen skall även 60 anställda vid Valenciennes-anläggningen, som tillverkar växellådor, gått ut i strejk. I motorfabriken i Douvrin skall en strejk ha genomförts på lördagen.\n\nStellantis har även bekräftat att strejkerna har påverkat produktionen. Parterna skall träffas den 27 september för att diskutera läget.\n\nnewsroom@finwire.se\n\nNyhetsbyrån Finwire",
    "Frankrike sänker tillväxtprognosen för 2023 till 1 procent – BN": "Frankrikes regering sänker sin tillväxtprognos för ekonomin för 2023 till 1 procent, ned från 1,4 procent. Det rapporterar Bloomberg News.\n\nDe högre energipriserna och den stigande inflationen ligger bakom den mer pessimistiska prognosen.\n\nInflationsprognosen för 2022 höjs samtidigt till 5,3 procent från 5,1, och till 4,2 procent för 2023 från 3,3.\n\nEnligt Bloomberg har de sämre utsikterna gjort att landets president Emmanuel Macron måste skjuta fram på sina planer över skattereformer. Bland annat kommer de aviserade ändringarna av arvsskatten skjutas fram.\n\nUppskjutningarna anses nödvändiga för att hålla budgetunderskottet under 5 procent av BNP och få ned det till under 3 procent vid 2027.\n\nJoel Andersson\n\nNyhetsbyrån Finwire",
    "Skandalscener i Frankrike - bengalkastning på läktarplats": "Nice ställdes under torsdagskvällen mot Köln i första omgången i Europa Conference League-gruppspelet. Inför matchen drabbade supportrar samman, då det både var slagsmål och bengalkastning på läktarplats på Allianz Riviera i Frankrike. Enligt RMC Sport behövde säkerhetspersonal använda tårgas för att skingra supportrar på arenan.\n\n\"Absolut kaos på Allianz Riviera med fruktansvärda sammandrabbningar\", skrev RMC Sport.\n\nEnligt RMC Sport föll en Köln-supporter fem meter från en läktare och var först i \"absolut nödläge\", men är nu vid medvetande. Samtidigt rapporteras ytterligare åtta supportrar kommit till skada i sammandrabbningarna.\n\nANNONS\n\nNice-backen Dante och Köln-mittfältaren Jonas Hector försökte i sin tur lugna ner spänningarna genom att prata med supportrar.\n\n- Vi ser fram emot att spela matchen med er. Vi vill alla att matchen ska spelas, men vi måste också säga att det som hände inte är bra. Vi vill inte se det. Förra säsongen gjorde vi allt för att det här skulle bli möjligt. Vi vill fortsätta resan med er, så snälla, håll er lugna, stötta oss så gott ni kan. Det är det klubben vill. Håll ihop, för att spela fotboll och fira på ett fredligt sätt i stället för att använda våld. Tack, sa Hector enligt Kölns Twitter-konto.\n\nI och med sammandrabbningarna blev matchen uppskjuten till klockan 19.40.\n\n\"Köln fördömer alla former av våld på starkast möjliga sätt. Vi står för ett sportsligt, rättvist och respektfullt beteende mot varandra. Vi ber om ursäkt till alla fredliga fans som gjorde det här till en fotbollsfest fram till detta\", skrev Köln på Twitter.\n\nANNONS\n\nMatchen slutade 1-1.",
    "Vad har fransmännen emot Astrid Lindgren?": "En dag i juni fick jag ett mejl från en fransk förlagsbekant, Anny Romand, som berättade att Harry Martinsons ”Verklighet till döds” skulle utkomma på förlaget Editions Belloni i slutet av året. Med tanke på de kusliga parallellerna mellan Martinsons skildring av vinterkriget i Finland och Rysslands invasion av Ukraina antog jag att det var romanens tragiska aktualitet som förklarade varför den skulle ges ut i Frankrike. Så var det inte. Anny Romand, en stor beundrare av Martinson sedan länge, hade bara råkat upptäcka att ”Verklighet till döds” ännu inte hade översatts till franska.",
    "Hon cyklar till Frankrike för att uppmärksamma utvisningarna - P4 Gotland": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Ett fraktflygplan går av landningsbanan och kraschar vid landningen.": "© foto screenshot YouTube Ett fraktflygplan gick av banan under natten när det landade på Montpelliers flygplats i Frankrike. Händelsen inträffade klockan 2.50 på lördagsmorgonen den 24 september.\n\n< FÖREGÅENDE BILD BILD 1 av 4 NÄSTA BILD > Fraktplanet från West Atlantic försökte landa i stormiga förhållanden. Enligt en rapport från The Conexion pågår en utredning för att fastställa orsakerna till olyckan. Montpelliers flygplats, en av Frankrikes största, är åter i full drift efter att ha varit stängd i mer än 24 timmar under helgen. © foto screenshot YouTube\n\nEtt fraktflygplan gick av banan under natten när det landade på Montpelliers flygplats i Frankrike, utan att orsaka några skador. Incidenten inträffade klockan 02.50 på lördagsmorgonen när ett Aeropostale-plan, en Boeing 737 lastad med gods, \"missade\" sin landning och slutade sin resa i Mauguio-dammen, som ligger i slutet av landningsbanan. Flygplanets nos hamnade i vattnet. Sextio brandmän från brandkåren i Herault, inklusive specialister på vattenräddning, skickades till platsen. Montpelliers flygplats, en av Frankrikes största, är åter i full drift efter att ha varit stängd i mer än 24 timmar under helgen.",
    "Klart: Giroud uttagen - flera stjärnor saknas i Frankrikes trupp": "Frankrike samlas i nästa vecka för matchspel mot Österrike hemma den 22 september och mot Danmark borta den 25 september i Nations League. Under torsdagen tog förbundskaptenen Didier Deschamps ut sin trupp till de kommande landskamperna.\n\nDå är Monacos Benoît Badiashile och Youssouf Fofana, samt Eintracht Frankfurts Randal Kolo uttagna för första gången, medan PSG:s Presnel Kimpembe, Bayern Münchens Lucas Hernandez, Juventus Paul Pogba, Chelseas N'Golo Kanté, Bayern Münchens Kingsley Coman och Real Madrids Karim Benzema missar samlingen på grund av skadeproblem.\n\nMilan-forwarden Olivier Giroud, som varit lite in och ut i landslaget senaste tiden, är i sin tur den här gången med i landslagstruppen.\n\nANNONS\n\nFrankrikes nya trupp:\n\nMålvakter: Areola, Lloris, Maignan.\n\nBackar: Badiashile, Clauss, T. Hernandez, Koundé, F. Mendy, Pavard, Saliba, Upamecano, Varane.\n\nMittfältare: Camavinga, Y. Fofana, Guendouzi, Rabiot, Tchouaméni.\n\nForwards: Dembele, Giroud, Griezmann, Kolo Muani, Mbappé, Nkunku.",
    "Fransk media: Mbappé vägrade delta i fotografering": "Frankrikes landslag har i veckan samlats för landskamper i Nations League, och nu skriver den franska tidningen L'Equipe att det redan uppstått en mindre kontrovers i lägret.\n\nEnligt tidningen vägrade stjärnspelaren Kylian Mbappé under måndagen att delta i en fotografering, då han motsätter sig vissa sponsorer av etiska skäl.\n\nDet har i sin tur nu fått det franska fotbollsförbundet att gå ut med att förbundet kommer se över och revidera avtalet om bildrättigheter. Därmed kommer Mbappé nu, precis som övriga spelare, vara med i landslagets marknadsföringsaktiviteter framöver.",
    "Ny linje med Norwegian till Frankrike": "Norwegian kommer med start i januari flyga mellan Arlanda och franska Lyon.\n\nPå tisdagen meddelade Norwegian att de utökar linjenätet från Arlanda med rutten Arlanda-Lyon. Första avgång blir i januari.\n\n– Vi är glada över att kunna erbjuda resenärer i Sverige direktflyg till Lyon som bara ligger ett par timmars bilresa från attraktiva skidorter som Val d’Isère, Les Deux Alpes och Les Arcs. Men Lyon är även en destination i sig där det finns mycket att se och göra. Vi ser fram emot att välkomna resenärer ombord den här nya linjen under vintersäsongen, säger Magnus Thome Maursund, kommersiell direktör på Norwegian.\n\nNorwegian trafikerar rutten en gång i veckan på lördagar från 21 januari. Det kommer att vara en vinterlinje som enart trafikeras till mars 2023. Via Lyon kan man ta sig till flera kända skidorter i närheten.",
    "Ciryl Gane: ”Fansen har väntat i åratal – känns som julafton”": "Frankrike har länge haft framgångsrika fajters, men inte förrän i januari 2020 blev det lagligt att faktiskt arrangera MMA-galor i landet.\n\nMindre organisationer har redan regelbundna galor, men i morgon kommer världens största MMA-organisation, UFC, för första gången på besök. Enligt UFC:s president Dana White är galan i Accor Arena redan slutsåld och det förväntas komma omkring 15 000 åskådare.\n\nHuvudnumret på galan är en toppmatch i tungvikt mellan fransmannen Ciryl Gane, rankad etta i världen bland utmanarna till Francis Ngannous mästarbälte, och australiern Tai Tuivasa som är rankad trea.\n\n– Den största känslan jag känner är glädje över att vara här. Det är exakt samma känsla som vid julafton eller nyår, man vill fira, säger Gane, som själv är bosatt i Paris.\n\nPå frågan vad det betyder för fransk MMA att förbudet är borta svarar han:\n\n– Det betyder jättemycket. Det är många människor och fans som har väntat i åratal på det här och är väldigt glada över att ha UFC här i Paris. Vi visste inte när den här dagen skulle komma, men det är inget snack om att Frankrike är ett land som gillar MMA. Det är galor här varje månad.\n\nVill ha ny chans på titeln\n\nFör Gane, som har 10-1 i matchfacit, blir det den första matchen sedan han förlorade titelmatchen mot mästaren Francis Ngannou på enhälligt domslut i januari.\n\n– Jag mognade mycket av min första förlust. Och Tai är som alla vet en farlig motståndare som slår hårt så det gäller att jag är fokuserad på lördag. Vinner jag den matchen vill jag ha en ny chans på mästarbältet. Alla såg hur jämn min match mot Francis var, säger han.\n\nOch nog får Gane bära favoritskapet i matchen, men den karismatiske Tai Tuivasa är en stor publikfavorit i UFC och ”Bam Bam” kommer till matchen med fem raka segrar via knockout i bagaget.\n\nMER MMA: Se galna UFC-knocken – här skräller han mot mästaren",
    "Ligue 1: Frankrikes extrema statistik: ”Folk har fått nog”": "Den franska ligafotbollen står ut i Europa när det kommer till röda kort. På ett smått extremt sätt.\n\nEfter åtta omgångar i Ligue 1 har det delats ut hela 34 röda kort i den franska högstaligan. Närmast bakom dem i Europas topp fem-ligor är La Liga med 20 röda kort på sex omgångar. I Premier League har det endast delats ut fyra röda kort på sju spelade omgångar.\n\nMängden utvisningar är ett hett samtalsämne i Frankrike.\n\n– Det är galet. Domarstandarden i Frankrike är ganska låg, men den här säsongen är på en annan nivå, säger CBS Ligue 1-expert Jonathan Johnson.\n\nUnder landslagsuppehållet kommer ligan hålla ett möte med majoriteten av ligans tränare för att avhandla domarnivån.\n\n– Folk har fått nog efter år av undermåliga domslut, säger Johnson.\n\nSvenska Cajustes Reims hårt drabbat\n\nEtt av de hårdast drabbade lagen är Stade de Reims. I fyra av sina fem senaste matcher har de åkt på en utvisning och klubbens president, Jean-Pierre Caillot, är avstängd året ut för att ha kallat domarna för ”skräp” efter 1-1-matchen mot Lyon i slutet på augusti.\n\nEn av de som drabbats av ett rött är lagets svenska stjärna Jens Cajuste.\n\n– Det är svårt att vinna matcher med en man mindre på plan... men jag tror det kommer gå bättre för oss snart, säger han.\n\nVad säger du om alla röda kort som delats ut i ligan?\n\n– Som spelare är det svårt att kunna uppfatta alla situationer, men det är speciellt för oss som fått så många känns det lite konstigt.\n\n– Mot oss specifikt har det varit några tveksamma röda kort. Men det är inte så mycket vi kan göra. Jag försöker att inte tänka på det så mycket.\n\nSe alla matcher i Ligue 1 exklusivt på Expressen Premium Max.\n\nTV: Cajuste får rött efter 45 sekunder",
    "Nu startar klassikern i Frankrike: ”Vi siktar högt”": "Lokaljournalistik när och var du vill\n\n8 veckor för 8 kr\n\nMed plus får du tillgång till alla artiklar på sajten och i vår nyhetsapp för 8 kr de första 8 veckorna. Därefter ord. pris 129 kr/mån utan bindningstid.\n\nE-tidning ingår ej. Du får även tillgång till digitala nyheter från 15 andra varumärken inom NWT Media och kan dela din prenumeration med upp till tre familjemedlemmar inom ditt hushåll. Som prenumerant får du även ta del av exklusiva erbjudanden och tävlingar.\n\nPrenumererar du på papperstidningen?\n\nDå ingår allt digitalt innehåll i din prenumeration.",
    "Fransk amiral: Svenskt försvar måste anpassas till Nato": "BERGA. Som ny Natomedlem måste Sverige anpassa sitt försvar till alliansen. Men det finns ändå en stor handlingsfrihet som medlem. Det säger Frankrikes militära insatschef amiralen Nicolas Vaujour i en DN-intervju.\n\n– Ni kan fokusera på det ni är bäst på, säger han.",
    "Frankrike förbjuder reklam för bensin och diesel. Och snart även för gas med.": "Frankrike förbjuder nu som första landet i världen företag från att göra reklam för fossila bränslen som bensin och diesel. Även reklam för gas kommer att förbjudas men det kommer först att ske i juni 2023.\n\nDe företag som bryter mot reklamförbudet för fossila bränslen riskerar böter på mellan 20.000 - 100.000 euro, motsvarande cirka 213.000 kronor till lite över en miljon svenska kronor. Företag som vill marknadsföra fossila bränslen kommer dock fortsatt vara tillåtna att sponsra olika evenemang, något som gjort att miljöorganisationen Greenpeace anser att de franska reglerna är för enkla att kringgå.\n\nGreenpeace har för övrig uppmanat hela EU att inför liknande förbud för annonsering för fossila bränslen som Frankrike nu gör.",
    "Eliasson lämnar Frankrike för Grekland": "Eliasson lämnar Frankrike för Grekland\n\nDet blev bara två säsonger i franska Nimes för Niclas Eliasson där han gjorde elva mål på 72 matcher. För nu står det klart att yttern lämnar för grekiska AEK Aten där han skrivit på ett femårskontrakt. 26-åringen har tidigare spelat för Falkenberg, AIK och IFK Norrköping. https://twitter.com/AEK_FC_OFFICIAL/status/1564274229675233281?ref_src=twsrc%5Etfw%7Ctwcamp%5Etweetembed%7Ctwterm%5E1564274229675233281%7Ctwgr%5E337dd397763a1dc1cd0414c367f49abfad4b6289%7Ctwcon%5Es1_&ref_url=https%3A%2F%2Fwww.fotbollskanalen.se%2Fgrekland-1%2Fofficiellt-eliasson-flyttar-till-aten%2F",
    "Formen talar för det udda spikförslaget": "Spiken\n\nLuxemburg\n\nLuxemburg vann komfortabelt på bortaplan när lagen möttes tidigare i gruppspelet. Man imponerade i bortamötet mot Turkiet.\n\nSkrällen\n\nDanmark\n\nDanmark vann bortamötet mot Frankrike och stod upp bra i spelet. På hemmaplan är man väldigt svårslagna. Frankrike behöver prestera på topp om man ska lämna Danmark med tre poäng.\n\nMatch för match\n\n1. Nederländerna – Belgien 1\n\nBelgien behöver besegra Nederländerna med tre mål för att chansen att gå om i gruppen och ta över förstaplatsen. Med Lukaku borta känns det inte realistiskt men det talar för en öppen tillställning.\n\n2. Danmark – Frankrike 2\n\nFrankrike har flera ordinarie spelare borta med Benzema och Pogba som de största namnen. Med det sagt så gjorde Frankrike sin bästa match på väldigt länge hemma mot Österrike senast.\n\n3. Wales – Polen 2\n\nBåde Polen och Wales har haft svårt att hävda sig i den här gruppen. Wales behöver vinna med två mål för att gå om Polen. Ramsey saknas för hemmalaget. Polen vilade flera spelare förra matchen.\n\n4. Österrike – Kroatien 2\n\nKroatien har chansen att säkra förstaplatsen i gruppen och slutspel vid en seger. Gästerna jagar sin fjärde raka seger i gruppen. Österrike får svårt att mäta sig med Kroatien på mittfältet...\n\n5. Luxemburg – Litauen 1\n\nLuxemburg stod för en stark insats när man fick med sig poäng från bortamötet mot Turkiet förra omgången. Litauen övertygade inte hemma mot Färöarna. Det första mötet vann Luxemburg - etta!\n\n6. Andorra – Lettland 2\n\nAndorra har ingenting att spela för i gruppen medan Lettland kan säkra förstaplatsen och avancemang. Lettland föll överraskande mot Moldavien hemma förra matchen. Lutar åt tvåan.\n\n7. Azerbajdzjan – Kazakstan 1\n\nAzerbajdzjan har överraskat positivt i gruppen och jagar nu sin tredje raka seger. Även Kazakstan har gått bra men vi sätter frågetecken kring bortaspelet. Ettan ska vara favorit men riskerar att bli överstreckad.\n\n8. Las Palmas – Granada 1\n\nHemmastarka har fortfarande inte förlorat i ligan den här säsongen efter sex spelade matcher. Nu ställs man mot topplaget Granada som har en trupp som kan matcha hemmalaget. Svag etta.",
    "Viktigt meddelande till allmänheten": "Viktigt meddelande till allmänheten\n\nKrönika: Hur har din sommar varit? Slentrianmässigt kommer säkert svaret från de flesta att vara ”bra, och din då?”. Några anekdoter och roliga händelser kanske utbyts och sedan går livet vidare. Men brukar du stanna upp och ge dig tid att fundera över vad du upplevt och vilka intryck du tar med dig? Med torka och skenande energipriser har jag längs vägen på årets bilsemester genom Europa funderat över synen på lantbruket i länderna och beredskapen för ändrat klimat.\n\nAtt Frankrike är en av världens största producenter av vete blir tydligt när man ser de enorma fälten mot horisonten på båda sidor vägen från Luxemburg till Champagnedistriktet. Torkan gör sig påmind genom de återkommande stora tomma dammarna för regnvatten längs vägen. Att åka genom landskap i Belgien med välmående villakvarter som har aktiva lantbruk med djurproduktion alldeles inpå knuten ger en charmig blandning av stad och land. Varför just dessa två exempel? Jordbrukets andel av BNP är ungefär densamma i Sverige och Frankrike (1,4 procent respektive 1,6 procent) och ungefär hälften i Belgien. Men det ögat hos allmänheten ser hos våra europeiska grannar, medvetet eller undermedvetet, är en närvarande och viktig resurs i samhället. Hur kommer det att påverka lantbruket i dessa länder vid framtida utmaningar?\n\nLördagarnas torghandel i franska Moissac är en viktig mötesplats för konsumenter och lokala producenter. Besökarna är beredda att betala för det närproducerade och tiden är avsatt i kalendern. Framåt lunchtid börjar brödet ta slut trots att det är dubbla priset mot att handla i matbutiken Intermarché 20 meter bort. Det finns en djupt rotad tradition att handla lokalt som det tagit generationer att bygga upp. Ska man ändå bli orolig över den höga medelåldern på torget? I Sverige har intresset för REKO-ringar minskat. Har vi hunnit skapa en tradition ännu?\n\nFörsta kvällen på målet för resan i södra Frankrike finns inget vatten i kranarna. Vi får höra att det beror på det låga vattentrycket till följd av torkan. Det visade sig som tur var bero på ett tekniskt fel, denna gång… Någon dag senare försvinner elen under en period. Man hinner fundera en del om framtiden när man står inför faktum att el och vatten saknas i den 40 gradiga värmen. Det moderna samhället är sårbart och vi behöver i alla länder fundera på hur vi ska förbereda oss för en kris, inte minst företagen på landsbygden med den livsviktiga uppgiften att producera mat.\n\nSlutligen en helt annan reflektion, låt vara banal i sammanhanget: Franska parkeringshus är inte gjorda för en Volvo V90.\n\nRolf Åttingsberg\n\nHandelsbanken\n\nArtikeln publicerades fredag den 02 september 2022",
    "RLVNT skriver avtal för att distribuera Therabody’s banbrytande produkter i Norden, Frankrike och Benelux och stärker således sin ledande position som distributör inom uppkopplad sport och hälsa.": "RLVNT Distribution AB, ledande distributör inom sport-, hälso- och livsstilsteknologi, kommer nu att börja distribuera Therabody’s marknadsledande återhämtningsprodukter i Norden, Frankrike och Benelux. Partnerskapet med Therabody blir ytterligare ett stort steg i RLVNT:s målsättning att göra återhämtningsprodukter av professionell kvalitet tillgängliga för konsumentmarknaden.\n\n\n\nTill en början var Theraguns massagepistoler endast ett hemligt vapen för professionella idrottare, men är nu allmänt kända för att påskynda återhämtning, minska muskelspänningar och förbättra rörelse och flexibilitet för alla med en aktiv livsstil.\n\n\n\nDen första versionen av Theragun, uppfunnen och designad 2009 av den amerikanska wellness-teknikpionjären Dr. Jason Wersland, blev snabbt populär på marknaden. Tekniken har sedan dess utvecklats, och stötvågsmassage har nu blivit standardpraxis bland professionella idrottare och terapeuter över hela världen. Med en efterfrågan som fortsätter att växa, inkluderar Therabodys produktportfölj TheraFace för antiktsmassage och behandling, RecoveryAir kompressionssystem, vibrerande rollers i Wave-serien samt PowerDots elektroniska muskelstimulatorer.\n\n\n\n”Distributionsavtalet med RLVNT täcker Norden, Frankrike och Benelux och syftar till att göra professionella återhämtningsprodukter mer tillgängliga för konsumenter. Det kommer också att stärka RLVNTs nuvarande position som den ledande distributören av innovativ sportteknologi till konsumentelektronik-kanalen samt sport- och friskvårdskunder på dessa marknader, säger Jason Wersland, Grundare för Therabody.\n\n\n\n”Therabody och dess pålitliga produkter är väletablerade bland professionella idrottslag, atleter, tränare och fysioterapeuter. Men produkterna är också de perfekta verktygen för alla som vill ta hand om sin återhämtning och sitt välbefinnande. Vi är glada över att få ut Therabodys unika sortiment till våra samtliga våra marknader och i slutändan arbeta tillsammans med Therabody för att få människor att må bättre, prestera bättre och leva livet på deras villkor”, säger Martin Liljegren, medgrundare på RLVNT Distribution.\n\nTherabodys sortiment kommer att finnas tillgängligt i utvalda butiker och online genom RLVNT-återförsäljare. Besök www.rlvnt.se eller www.therabody.com för att läsa mer."
}