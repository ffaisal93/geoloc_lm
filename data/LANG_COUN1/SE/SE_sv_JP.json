{
    "Statsbegravningen av Shinzo Abe splittrar Japan": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Frankrike en seger från kvartsfinal – möter Japan": "Frankrike fick en drömstart på VM i och med segern över värdnationen Australien med 70-57. Världssexan föll sedan mot Kanada (45-59) och vann över Mali (74-59).\n\nNu väntar Japan och allt talar för att Frankrike vinner och därmed gör gruppettan Kanada sällskap i kvartsfinal.\n\nJapan har endast en seger på sina inledande tre matcher i VM och lär få det tufft mot EM-tvåan från ifjol.\n\nHär hittar du allt du behöver veta om basket-VM.\n\nSE MER: Så slutar basket-VM\n\nJavascript är avstängt Javascript måste vara påslaget för att kunna spela video Läs mer om webbläsarstöd Lista: Så slutar basket-VM, enligt SVT Sports expert Nick Rajacic. Foto: SVT/Bildbyrån\n\nDe fem största stjärnorna i VM",
    "Ännu en kraftig tyfon drog in över Japan – minst två döda": "Ännu en tyfon har drabbat Japan. Regn och hårda vindar har på lördagen dragit in över centrala delarna av landet och orsakat översvämningar och skyfall. Staden Shizuoka, sydväst om huvudstaden Tokyo, har drabbats särskilt hårt. Två personer ska ha dött i ovädret, rapporterar Reuters med hänvisning till lokala medier.\n\nRunt 120 000 hushåll var under en period under lördagen utan el på grund av ovädret. Senare under dagen hade merparten av hushållen återfått strömmen.\n\nI måndags dödades minst två personer och flera skadades när tyfonen Nanmadol drog in över landet på söndagen. Det beskrivs som den värsta tyfonen på decennier i Japan.",
    "Kvinnor kräver upprättelse efter brutal sexuell exploatering i Japan -": "De exploaterades hänsynslöst under 1930- och 1940-talet i Japan. Nu vill de ha upprättelse, men möts av motstånd.\n\nDe kallades tröstekvinnor – kvinnor som exploaterades sexuellt och systematiskt i Japan 1932 till 1945. Kvinnorna fanns på så kallade tröstestationer. Idag beskrivs systemet som antingen slaveri eller prostitution.\n\nDet har uppskattats att systemet omfattade allt från 20 000 till 400 000 kvinnor.\n\nTre huvudskäl\n\nSystemet med tröstekvinnor för den kejserliga japanska armén kom till av tre huvudsakliga anledningar, säger Anna-Karin Eriksson som har doktorerat i ämnet vid Linnéuniversitetet:\n\n– Man ville minska mängden våldtäkter som skedde där det japanska imperiet drog fram. Man ville också minska mängden sexuellt överförda sjukdomar och det gjorde man då genom att kontrollera kvinnorna. Och man kan också se det som en sorts avslappning efter att ha fört krig; som rekreation.\n\nKvinnor väntar på upprättelse\n\n80 år efteråt väntar de kvinnor som exploaterades sexuellt av den kejserliga japanska armén fortfarande på ett juridiskt erkännande. De vill på så sätt få upprättelse för sitt lidande. Men de stöter hela tiden på motstånd.\n\nDen främsta anledningen till att kvinnorna inte har fått ett erkännande, menar Anna-Karin Eriksson, är att ockupationsmakten efter kriget gjorde om Japan från ett imperium till en nationalstat.\n\n– För att kunna genomföra det och få folket med sig behöll man kejsaren, som formellt var den som var ytterst ansvarig för kriget. Han blev ett slags offer för krigsmaskineriet och också den som skulle ena nationen. Det man gjorde var alltså att frånta den nya staten ansvar för kriget och säga ”ni är alla offer”. Därmed blir det omöjligt att lyfta fram enskilda offer som hade det värre än andra.\n\nFrågan har ”låsts”\n\nDe exploaterade kvinnorna under andra världskriget var från Korea, Kina och andra länder i området. Saken har i viss mån gjorts till en fråga enbart mellan de japanska och koreanska staterna. Det låser frågan politiskt, säger Anna-Karin Eriksson.\n\n– Problemet blir att övriga kvinnor, inte minst de allra första i den japanska historien som de facto var japanskor, blir osynliggjorda. Och när man gör det här till en fråga om statliga makthavare tappar man överlevarna, som ju borde vara huvudrollsinnehavarna. Det blir ännu ett feministiskt bakslag.\n\nIngen isolerad händelse\n\nDet råder inga tvivel om att systemet med tröstekvinnor fanns och att det var fruktansvärt och brutalt, menar Anna-Karin Eriksson. I ett större historiskt perspektiv går det dock inte att se det massiva utnyttjandet av kvinnor i Japan under kriget som en isolerad företeelse. Det tycks till exempel ha funnits ett liknande system i det romerska imperiet.\n\n– Och i den japanska historien finns flera system både i och utanför landet, så det finns en tydlig historisk utveckling. Det finns även en global historia av underordning av kvinnor; det här är inte exklusivt för det japanska imperiet.\n\nKvinnor satte upp egen tribunal – ”otrolig upprättelse” Efter andra världskrigets slut hölls en rättegång mot högt uppsatta japanska politiska och militära ledare, den så kallade Tokyoprocessen. Trots att den pågick under två och ett halvt år, tog man inte upp genusbaserat våld. Efter att tröstekvinnor, efter många års tystnad, trätt fram skapades år 2000 ett stort medborgarinitiativ i Tokyo, kvinnotribunalen. – Man insåg att det var lönlöst att söka juridisk rättvisa och bestämde sig därför för att sätta upp en tribunal ändå, med domare och fackfolk från hela världen. Man använde lagstiftning från Tokyoprocessens tid och ställde kejsaren inför rätta. Denne dömdes också för brott mot mänskligheten, säger Anna-Karin Eriksson. – Det blev en otrolig upprättelse för de överlevare som kom till Tokyo och deltog i tribunalen. Men innan den dokumentär som gjordes om tribunalen sändes på nationell tv i Japan, censurerades den. Existensen av offer av annan nationalitet än koreaner togs bort. Domen mot kejsaren togs också bort. Det ser jag som ett exempel på ett feministiskt bakslag. Källa: Linnéuniversitetet\n\nAvhandling:\n\nGlobal history or inter|nationalist discourse!? Unsettling the ’comfort women’ issue, Anna-Karin Eriksson, Linnéuniversitetet.\n\nKontakt:\n\nAnna-Karin Eriksson\n\nanna-karin.eriksson@lnu.se",
    "Japan tar bort maxtak och krav på visum för turister": "Japan tar bort maxtak och krav på visum för turister\n\nJapan kommer att ta bort maxtaket för antal turister och visumkravet för enskilda resenärer från och med den 11 oktober. Det meddelade premiärminister Fumio Kishida på torsdagen, efter två och ett halvt års pandemirestriktioner, skriver Nikkei Asia.\n\nJapans regering hoppas att åtgärden ska ge ett tillskott till landets ekonomi och att den svaga yenen ska bidra till att locka turister, skriver tidningen.",
    "Japan satsar allt på att försvara efterkrigstidens världsordning": "Denna artikel publicerades först den 4 september på East Asia Forum under rubriken ”Japan doubles down on defending the post-war order”. Denna översättning publiceras i enlighet med Creative Commons licensavtal.\n\nJapan följer helt med i västvärldens svar på Rysslands invasion av Ukraina. De strategiska konsekvenserna för Tokyo är ansenliga. Japans långvariga försök att nå ett formellt fredsavtal med sin granne i norr har nått vägs ände.\n\nVladimir Putins aggressioner har också fått debatten om landets egna strategi och framtida militära beredskap att ta fart i Japan. Viktigast av allt är att det japanska folket också har börjat se denna kris som en utmaning mot efterkrigstidens ordning, vilken de förlitat sig på för sin egen säkerhet.\n\nNär Ryssland invaderade Ukraina den 22 februari i år var Japans premiärminister Kishida Fumio snabb att ta ställning. Kishidas kabinett meddelade att man, tillsammans med G7-länderna, skulle införa sanktioner mot Ryssland och började samtidigt förbereda ekonomiskt stöd till Ukrainas regering. Under veckorna som följde bidrog Japan med humanitärt bistånd till evakuerade ukrainska invånare, men också med materiellt stöd till Ukrainas försvarsmakt.\n\nDetta utgör en betydande strategisk förändring. Japans förre premiärminister Abe Shinzo lyckades inte förhandla fram något fredsavtal gällande territoriella konflikter efter andra världskriget med Putin, och Japans ansträngningar för att stärka de bilaterala relationerna misslyckades.\n\nJapans diplomatiska ansträngningar gentemot Ryssland fokuserade på möjligheten att nå en kompromiss i den territoriella dispyten om ögruppen Kurilerna och förbättra den bilaterala relationen. Men det övergripande målet var bredare än så. Abe ville försöka lirka bort Ryssland från ett strategiskt partnertskap med Kina.\n\nDe diplomatiska ambitionen med Ryssland intensifierades efter att Japan och Kina kom i konflikt med varandra över ögruppen Senkaku i Östkinesiska havet, vilket resulterade i att Kinas kustbevakning och militär ökade sina aktiviteter i och omkring Japans territorialvatten. Abe hoppades att han, genom att stärka relationen till Putin, skulle kunna erbjuda Ryssland ett alternativ till samarbete med Kina.\n\n2018 ifrågasatte Putin offentligt idéen om att Kurilerna alls låg på förhandlingsbordet. Ryssland gick så långt att de förstärkte sitt försvar på ögruppen.\n\nJapanska direktinvesteringar i Ryssland minskade från 757 miljoner dollar 2012 — när Abe kom till makten — till 429 miljoner dollar 2020, när det stod klart att Putin inte hade någon ambition att underteckna ett fredsfördrag.\n\nTokyo har inte haft anledning att oroa sig för något direkt hot från Moskva. Ett fördjupat militärt samarbete mellan Ryssland och Kina gör det dock svårt för Japan att avfärda möjligheten att de två staterna kommer samarbeta vid en framtida konflikt. Det japanska flygvapnets styrkor har också skickat upp stridsflygplan för att bemöta intrång av ryska flygplan över 200 gånger om året sedan 2008, samtidigt som man ingripit vid ännu fler intrång av kinesiska militärflygplan i sydväst.\n\nSedan började kinesiska och ryska styrkor öva tillsammans. Ryska fartyg passerade vattnen kring den med Kina omstridda ögruppen Senkaku 2016. År 2019 avvek ryska flygplan från en gemensam övning mellan Ryssland och Kina och gick in i luftrummet ovanför ögruppen Takeshima — ett av Sydkorea och Japan omtvistat område — i ett medvetet försök att förvärra spänningarna mellan de två USA-allierade länderna.\n\nRyssland och Kina inledde också årliga gemensamma flygövningar med bombflygplan som kan bestyckas med kärnvapen över Japanska havet. Dessa övningar genomfördes senast under Quad-toppmötet i Tokyo då USA:s president Joe Biden besökte staden.\n\nDen japanska befolkningen har stöttat Kishidas åtgärder för att försvara efterkrigstidens status quo. Ledarartiklar i medier och opinionsundersökningar visar ett överväldigande medhåll för denna inramning av Japans intressen. I mars 2022 uttryckte 85 procent av japanerna sitt stöd över Kishidas reaktion på invasionen av Ukraina.\n\nTokyos ställningstagande rörande den ryska invasionen speglar också de allt djupare strategiska relationerna mellan Japan och Europa. Japan har fördjupat sin samverkan med EU och utvecklat sitt partnerskap med Nato. Europeiska länder ser nu också kopplingarna mellan problemen i området kring Indiska oceanen och Stilla havet och sina egna säkerhetspolitiska och ekonomiska målsättningar. Diplomatiskt har europeiska länder intresse del i att motverka spridningen av kärnvapen i förhållande till Nordkorea, liksom i att slå vakt om den fria sjöfarten i internationella vatten.\n\nTokyo satsar på diplomati som ska säkra europeiskt stöd i händelse av liknande aggressionshandlingar i området kring Indiska oceanen och Stilla havet. Under sitt tal vid Natos toppmöte i Madrid den 29 juni i år menade Kishida att ”rysk aggression mot Ukraina inte är ett problem enbart för Europa, utan en kränkande handling som underminerar själva grunden för den internationella ordningen”.\n\nI takt med utvecklingen av kriget i Ukraina, har fokuset på de kollektiva försvarsbestämmelserna som finns inskrivna i Natos artikel 5 öppnat för nya möjligheter till konsultation mellan Japan och andra allierade i Asien och Stillahavsområdet.\n\nKishida Fumios administration kommer att färdigställa en omfattande strategisk översyn i slutet av 2022, och en ny nationell säkerhetsstrategi ska offentliggöras. Rysslands invasion av Ukraina kommer spela en viktig roll i Japans bedömning av den geopolitiska navigering man nu måste förbereda sig för.\n\nMen även Kina kommer spela en viktig roll. För Japan skulle acceptansen av aggression likt den som Ryssland utövat öka risken för att även Kina tar tillfället i akt att agera militärt. Putins vidhållande av en alternativ rysk historeskrivning för att rättfärdiga sin invasion har tydliga paralleller med president Xi Jinpings syn på Kinas territoriella anspråk.\n\nDen ryska invasionen har också påverkat den nya tioåriga försvarsplan som ska staka ut kursen för Japans militära framtidsplaner. Japan måste nu oroa sig mer än någonsin för att Moskva och Peking kommer att gå samman mot landet.\n\nDe tilltagande provokationerna från Kinas militär gentemot USA och andra länder spär på oron för stabiliteten i Taiwan-sundet under de kommande månaderna och åren. De skarpa militärövningar som Kina genomförde efter att USA:s talman Nancy Pelosis besökt Taiwan visar på ett uppsving kapaciteten att synkronisera olika vapenslag och verka över större ytor i syfte att kontrollera vatten och luftrum kring Taiwan.\n\nJapan kommer att göra stora satsningar på sin militära förmåga och vidare undersöka hur man kan svara mot en samling allt mer fientliga grannar. Det var en risk Kishida var villig att ta i och med strategin att stärka stödet för efterkrigstidens ”regelbaserade världsordning”, och det är en risk som Japan inte kan undvika när spänningarna över Taiwan-sundet fortsätter öka.\n\nArtikeln är skriven av Sheila A. Smith vid tankesmedjan Council of Foreign Relations.\n\nTexten är översatt av Petra Lindblom och redigerad av Jojje Olsson.\n\nSe nedan en tråd på Twitter som ingående förklarar den olösta territoriella konflikten mellan Japan och Ryssland sedan andra världskrigets slut:",
    "Den idag mest okända kända modeskaparen från Japan – Hanae Mori 23 september 2022 - Stil": "Härommånaden avled Hanae Mori, 96 år gammal, och kunde minst sagt se tillbaka på ett händelserikt liv. På 1950-talet bröt hon mot rådande konventioner när hon trots man och barn insisterade på att fortsätta jobba. Hon ville helt enkelt inte vara hemmafru. ”Det var jag i en månad, det räckte”, som hon förklarade. Istället gick hon en sömnadskurs, startade en anspråkslös ateljé – men som under kommande decennier kom att växa till ett världsberömt modehus.\n\nHanae Mori fick resa jorden runt, äta middagar med både kungligheter och världskändisar – som hon skapade kläder åt. 1977 blev hon som första japan invald till ”La Chambre Syndicale de la Couture Parisienne” och fick därmed rätten att kalla sin design för ”haute couture”. Men redan decenniet före hade hon tagit New York med storm. Hennes modeskapande hyllades under rubriken ”öst möter väst”, en slogan hon själv kom att använda.\n\nFör Hanae Mori designade inte några traditionellt japanska plagg. Hon hade aldrig klätt sig i kimono, redan som barn bar hon västerländska kläder. Men i sin design kom hon att kombinera de västerländska snitten med de japanska tygerna och motiven. Symbolen för hennes modehus blev fjärilen. Hanae Mori sade att hon valde just det temat för att hennes liv hade förvandlat henne från en traditionell japansk kvinna, till en businessmogul. ”Fjärilar kan verka vara ganska ömtåliga, men de har en förvånansvärt robust kärna” som Hanae Mori sade vid ett tillfälle.\n\nI veckans Stil tittar vi närmare på fascinationen för fjärilar inom kulturen och besöker Fjärilshuset i Stockholm. Vi reser också till Göteborg för att träffa lektorn i dans Ami Skånberg Dahlstedt, som för över tjugo år sen i Kyoto anmälde sig till en kurs i traditionell japansk dans och på den vägen fick lära sig konsten att iklä sig kimono. En klädsel som sedan dess fått en viktig roll i hennes liv. Och så berättar vi om hur Japan redan under 1800-talet blev många europeiska konstnärers främsta inspirationskälla. Östasiatiska Museets intendent Petra Holmberg förklarar vad vågen som går under namnet \"japonismen\" innebär.\n\nVeckans gäst är Kumi Edström Kawaji, mode- och kostymdesigner, samt gästlärare på Beckmans Högskola i Stockholm.",
    "Asienbörserna sjönk på torsdagen, Japan behåller minusräntan, Nikkei 225 sjönk 0,6 procent": "Asienbörserna sjönk på torsdagen, med Hongkong i täten för nedgången. Australien höll helgstängt.\n\nBank of Japan lämnade som förväntat sin styrräntan oförändrad på minus 0,10 procent. Den japanska centralbanken är därmed en av få i världen som har kvar minusränta. Yenen försvagades efter räntebeskedet.\n\nJapanska storbolagsindexet Nikkei 225 sjönk med 0,58 procent till 27 153,83. Under dagen rörde sig indexet inom intervallet -1,31 procent som lägst och -0,42 procent som högst.\n\nDet bredare japanska Topix-indexet backade med 0,24 procent till 1 916,12. Under dagen rörde sig indexet inom intervallet -0,92 procent som lägst och -0,11 procent som högst.\n\nIndex Marknad Kurs Diff i dag Diff i år Tid Nikkei 225 Japan 27 153,83 -0,58% -5,69% 08:00:01 Topix Japan 1 916,12 -0,24% -3,83% 08:00:02 Hang Seng Hongkong 18 125,87 -1,73% -22,53% 08:08:26 Kospi Sydkorea 2 332,93 -0,61% -21,65% 08:20:00 S&P/ASX 200 Australien 6 700,20 0,00% -10,00% 08:11:14 Shanghai Composite Kina 3 110,53 -0,21% -14,54% 08:08:26 Shenzhen Composite Kina 2 086,13 -0,50% -21,21% 08:08:24 Taiwan Weighted Taiwan 14 284,63 -0,97% -21,59% 07:33:25 Straits Times Singapore 3 253,31 -0,26% 4,15% 08:08:29 Sensex Indien 59 011,83 -0,75% 1,30% 08:18:31 SET Index Thailand 1 637,07 0,22% -1,24% 07:30:13 Källa: Factset\n\nIrma Santic\n\nNyhetsbyrån Finwire",
    "Japan kan ta bort maxgräns på turister till oktober": "Japan överväger att ta bort maxgränsen på resenärer som tillåts in i landet inom en ”inte så avlägsen framtid”. Det uppgav en talesman för regeringen på söndagen, skriver Nikkei Asia. Enligt tidningens källor kan det ske innan eller under oktober.\n\nLandet har levt med strikta gränskontroller under drygt två pandemiår. Det var först nyligen som taket för inresande höjdes från 20 000 till 50 000 personer.\n\n– Japan har många säsongsbetonade aktiviteter under hösten och vintern. Vi vet att det finns många människor från andra länder som vill komma hit, säger vice kabinettssekreterare Seiji Kihara.",
    "Japan förklarar krig – mot disketter och fax": "Italien: Vad innebär ny regim för Sverige och EU?",
    "Damkronorna kollapsade mot Japan": "När Maja Nylén Persson satte det psykologiskt viktiga 3–0-målet med bara fyra sekunder kvar att spela av den första perioden såg det ut som att Sverige skulle gå mot en säker seger i placeringsmatchen mot Japan.\n\nMen så blev det inte.\n\nTvå japanska powerplaymål på 78 sekunder i början av den andra perioden såg till att göra match av det hela – och strax innan periodpausen kom också kvitteringen, även den i numerärt överläge. Till Sveriges försvar bör man nämna att åtminstone två av de tre utvisningarna Damkronorna åkte på var riktigt hårt dömda, men det förändrade inte det faktum att det var oavgjort inför den tredje perioden.\n\nOch värre skulle det bli.\n\nSverige dominerade den tredje perioden spelmässigt, men det var Japan som gjorde 4–3-målet efter drygt sju minuters spel. Damkronorna vek dock inte ner sig för det och en minut senare var det kvitterat genom Hanna Olsson.\n\nAvslutningen blev en rysare – och till slut visade sig Japan vara starkast. Med lite mindre än tre minuter kvar att spela forcerade de in 5–4 och trots att Sverige slet hårt för en kvittering så kom den aldrig.\n\n– Det känns ologiskt. Vi gör vår bästa period i den tredje men förlorar den ändå, säger Ulf Lundberg.\n\nFörlusten innebär att Sverige blir kvar i den oseedade gruppen även i nästa VM.\n\n– Det är ändå ett steg i rätt riktning. Jag är stolt över hur vi presterar totalt sett. Det har varit lärorikt att få spela VM för det här unga laget. Man vill alltid ha mer men vi är nykomlingar och var rankade åtta så det är verkligen en bra prestation, jag ser fram emot VM i april, säger Lundberg."
}