{
    "Alpinstjärnan Sara Hector flyttar från Sverige till Österrike": "Sara Hector tävlar som alpin skidåkare, och har bland annat vunnit OS-guld i storslalom tidigare i år. Hector har de senaste åren bott i Duved utanför Åre, men har nu beslutat sig för att ta flyttlasset till Au, en by i Österrike.\n\n– Jag spenderar så klart väldigt mycket tid i Alperna för det är ju i Alperna vi tränar majoriteten av gångerna, säger Sara Hector till SVT Sport.\n\n30-åringen framför att flytten främst beror på den tid och energi det tar att pendla mellan Åre och Alperna när det vankas träning eller tävling.\n\nSvenskan är inte orolig över att träna själv, då det har varit standarden för henne även i Sverige.\n\n– Vi har ju i princip inte tränat gemensamt någonting i Åre genom åren jag har bott här. Så jag har stora möjligheter att styra upp min träning även i Österrike.\n\nHector nämner även nöjt att hon nu kommer bo en kvart ifrån hennes serviceman, och därmed slipper fixa hennes skidor själv, något som kommer underlätta träningen.\n\nVonns tårar för moderns sjukdom: ”Hon har lärt mig så mycket”",
    "Repris: Sverige-Österrike": "Sverige tar emot Österrike i öppningen av fyrnationsturneringen på Sandskogens IP i Ystad. Avspark 13.00.\n\nSamma tid möts Danmark och Norge på Hörby IP. På tisdag den 27 september möter segrarna i dagens matcher varandra, och förlorarna likaså. Sveriges match kommer att spelas 18.00 på Hörby IP och den andra matchen spelas på Sandskogen klockan 13.00.",
    "Flytta till Österrike med små barn": "https://immo.tt.com\n\nhttps://www.willhaben.at/\n\nhttps://www.alleskralle.com\n\nhttps://wohnen.oehweb.at (är mest riktat åt studenter men kan vara värt att kolla)\n\nBåde jag och min fru har högre löner i Österrike än i Sverige. Månadslön får man 14 gånger per år, extra utbetalningar sker vid sommar och jul. Dessa två ”extra” löner har också lägre skatt. Skatter och diverse bidrag kan beräknas på https://onlinerechner.haude.at/BMF-Brutto-Netto-Rechner/ . Skatter i landet håller på att sänkas något i några steg nu under 2022 till och med 2024.Min fru jobbar 38 timmar i veckan och jag 38,5. Båda jobbar något längre dagar måndag till torsdag för att sedan sluta tidigare på fredagen (runt 14:00). Verkar vara någon slags standard för tjänstemän att sluta tidigare på fredagar.Antalet semesterdagar är oftast 25, om man inte jobbat länge inom samma företag. Inga extra dagar om man har avtalat bort övertid som i Sverige, men det kanske skiljer sig mellan företag. Det finns heller inte riktigt samma möjligheter att ta ut föräldraledighet här i Österrike som i Sverige efter en viss ålder (har för mig att det är fram till och med att barnet är två), så det påverkar den totala ledigheten som vi kan ta ut numera... I gengäld jobbar vi mindre och slutar tidigare på fredagar, sen hjälper det att vi inte behöver åka långt för att komma ut på diverse äventyr. På mitt företag jobbar man även några extra minuter varje dag för att vara ledig på alla klämdagar och över jul, så det blir lite extra dagar.Om man som \"högutbildad\" (vet inte exakt definition) vill flytta till Tirol så kan man få hjälp av https://www.welcomeservice.tirol/page.cfm?vpath=index&switchLocale=en_US ). Dessa har varit väldigt snälla och hjälp till och svarat på allehanda frågor. De har dock varit väldigt tydliga med att de inte kan/får svara på legala frågor. Man bör (enligt dem) ha en advokat till mer eller mindre allt… De anordnar även diverse träffar där man får möta andra i liknande situation, exempelvis är hela familjen inbjudna till Innsbruck Zoo i oktober för en guidad rundtur, innan sommaren var de besök på backhopparbacken i Innsbruck.För att kunna flytta behöver man ju även någonstans att bo. Vi letade länge på https://www.immmo.at för att se vad som fanns ungefär mellan Zillertal och Innsbruck-området. Vi ville gärna ha en något större lägenhet eller hus för att kunna få besök av släkt och vänner. I övrigt på önskelistan stod att ha trädgård, bo jättenära en skidort, och ha nära till min frus jobb.Det kan tydligen vara svårt att få komma på lägenhetsvisning utan någon tidigare anknytning, så Welcome Service Tirol hjälpte till med introduktion om vi ville gå på en visning (de har dock en begränsning på 5 sådana introduktioner). De flesta som hyr ut vill heller inte hyra ut utan att man är där fysiskt och kollar på lägenheten/huset först. Jag var nere i Österrike i maj och tittade på en stor taklägenhet väldigt nära min frus jobb, samt ett hus i början av Stubaital. Både lägenheten och huset klarade storlekskravet. Huset hade fördelen med trädgård och väldigt nära skidor, och lägenheten hade fördelen med närhet till jobb och enkelhet i allmänhet. Som exempel på enkelheter i lägenheten var att det var fjärrvärme och fiber, huset var i stället uppvärmt med olja, vilket kräver lite mer jobb och osäkerhet. Båda verkade väldigt bra på sina olika sätt och det hela bäddade för ett svårt beslut.Det blev dock i slutändan ett väldigt enkelt beslut, då det bara fanns plats för ett av våra barn på förskolan vid huset men plats för båda på förskolan vid lägenheten.Än så länge känns valet på lägenheten som riktigt bra, vardagslivet blir väldigt mycket enklare när vi har allas jobb och förskola inom en radie på 500 meter. Det är ju inte så att det är speciellt långt till större skidorter heller när man bor en bit utanför Innsbruck... Vi har även ungefär 12 min med bil till IKEA, vilket har underlättat inköp av diverse prylar till lägenheten, samt köttbullar till barnen.Det kan vara bra att tänka på att det kostar en del initialt att skaffa lägenhet i Österrike: dels en ”mäklaravgift” på runt en månadshyra, dels en deposition på tre månadshyror som man förhoppningsvis får tillbaka om man sköter sig. Dessa kostnader kan skilja sig lite beroende på längd på hyreskontraktet, oftast är det treårskontrakt. Efter denna tid får man förhandla med uthyraren igen om man vill bo kvar. Om kontraktet är på mer än tre år så gäller lite andra regler, vilket gör att de kan ta ut en högre mäklaravgift. Många uthyrare sätter kontraktet på 4 år för att komma runt reglerna. Reglerna med mäklaravgift håller tydligen på att ses över så att de inte ska betalas av den som hyr lägenheten, så detta kan snart ändras (se exempelvis https://www.vienna.at/mieter-muessen-ab-2023-keine-maklergebuehren-mehr-bezahlen/7339202 ).Kontraktet ska kunna sägas upp efter ett år med uppsägningstid på det, så kortaste perioden man kan hyra är oftast 12 mån + 2-3 mån.Tänk på att kolla på om kök ingår eller inte i lägenheten. Vi fick köpa till en tvättmaskin, men en anslutning till en tvättmaskin fanns i alla fall.Tips på andra sajter förutom https://www.immmo.at att leta boende på:För försäkring till lägenheten så är det inte alla försäkringsbolag som vill försäkra innan man är skriven i Österrike, samtidigt som man ofta måste ha en försäkring enligt hyreskontraktet, så det blir lite moment 22. Vi fick bra hjälp från Muki, men det fanns även andra som ville vara behjälpliga (exempelvis ERGO).Vi behövde hitta en plats på en förskola till våra barn, eftersom de är 3 och 5 och vi båda jobbar heltid. Det visade sig att vi hade en väldig tur på annat sätt med att det blev lägenheten nära min frus jobb, då förskolechefen där hade bott i Sverige i ett år när hon var yngre och därmed kunde en hel del svenska! Hur många förskolor i Tirol kan man hitta där någon kan lite svenska? Det här har varit en väldigt bra trygghet för vår treåring, att det ändå finns någon som hon kan prata med ibland (förskolechefen kan ju inte alltid vara i hennes grupp).Barnen har nu gått i förskola i två veckor, då terminen började först 12e september och sommarförskola kändes som lite väl stora förändringar. Barnen har tagit nya förskolan över all förväntan, trodde det skulle innebära mycket mer gråt och bråk. Treåringen kan vara lite ledsen någon enstaka gång, exempelvis vid lämning men det är ingen större skillnad från förskolan i Sverige. Hon har bara gått fram till lunch nu för att vänja sig, nästa vecka blir det längre. Femåringen bara kör på utan att tänka så mycket på språk, hon och förskolläraren i hennes grupp lär varandra sina respektive språk och hon gillar verkligen sin nya förskola.Att tänka på kan vara att det kan vara svårt att få plats om man kommer till Österrike mitt i en termin, bäst är nog att kunna anmäla sig innan april om det är i en mindre by. I större städer som Innsbruck kanske det är lättare, där det dels finns fler förskolor och är nog mer flyttande. Vi anmälde oss till vår förskola i vårt(typ kommun) slutet av maj. Welcome Service Tirol hjälpte även till med sökande av förskoleplats.Annat att tänka på är också att förskolorna vill ha barn från sitt eget Gemeinde, undantag kan dock göras i speciella fall om det finns plats men det hela kostar extra.Kostnaden för förskola skiljer sig en del mellan Gemeinden, så det kan också vara värt att kolla på. Gratis i vissa (exempelvis Mayrhofen), andra kostar det mer. Inte jättemycket mer än i Sverige, men man får betala själv för en del saker som lunch, mellanmål (ta med eget) och lite extraaktiviteter om man vill att barnen ska vara med på det. Kostnaden skiljer sig också beroende på hur länge barnen går i förskolan på dagarna, man brukar kunna välja mellan om barnen ska vara där under förmiddag (senast hämtning 13:00 på vår förskola), äta lunch (till 14:00), eller hela dagen (till 16:55).Om man jobbar och betalar skatt man får man i gengäld lite högre bidrag som borde täcka en del av skillnaderna i kostnad, finns ensom borde vara liknande barnbidrag fast mer.(Del 2 av 3)",
    "Österrike - Kroatien, 25/9: Speltips & stream": "Inför\n\nI Österrike är det skador på Andreas Ulmer, David Alaba, Marko Arnautovic och Sasa Kalajdzic.\n\nKroatiens anfallsspel har fått sig en smäll då Ivan Perisic klev av skadad senast mot Danmark.\n\nNär lagen möttes tidigare i gruppspelet vann Österrike i Osijek i Kroatien med 3-0. En skräll!\n\nStartelvor & statistik\n\nStreama Danmark – Frankrike\n\nSista omgången av Nations League kan streamas online. Bland annat mötet mellan Österrike – Kroatien.\n\nDet gör man genom att skapa ett abonnemang på Viaplay. Se nedan hur du snabbast kommer igång.\n\nGå vidare till Viaplay Skapa ett konto och köp abonnemang Viaplay Total Streama Österrike mot Kroatien live\n\nSändningen börjar 5 minuter innan matchstart.\n\nSom sällskap i matchen mellan Österrike och Kroatien kommer du att ha den svenska kommentatorn Robert Tennisberg.\n\nSpeltips & odds\n\nFör att Österrike ska hålla sig kvar i den högsta divisionen i Nations League krävs minst en seger. Samt att Frankrike inte vinner borta mot Danmark.\n\nChanserna är å andra sidan inte så värst stora. Efter segern i premiären mot Kroatien har det bara blivit en poäng, som kom i 1-1 mötet hemma mot Frankrike. Annars har det blivit nederlag två gånger om mot danskarna. Samt en 0-2 förlust borta mot ett skadedrabbat Frankrike.\n\nAtt Österrike har misslyckats med att hitta nätmaskorna i de två senaste landskamperna är så klart något som oroar. Visst går det att skylla på skador hos ett par forwards. Men spelet fram i banan har inte heller stämt så värst bra.\n\nAnnat är det hos förbundskaptenen Zlatko Dalic och hans kroater, som har steppat upp och tagit 3 raka segrar i gruppen.\n\nEfter att ha bara tagit en pinne efter två omgångar har Kroatien slagit Danmark två gånger om, samt Frankrike på resande fot. Under dessa 3 landskamper har det bara blivit ett insläppt mål.\n\nBorna Sosa och Lovro Majer blev oväntade målskyttar mot danskarna, där Christian Eriksen nätade för gästerna.\n\nEn revanch finns att utkräva efter förlusten tidigare mot Österrike. Med den formen som finns i det kroatiska lägret än det fullt möjligt att vi återigen får se ett tajt försvar och någon enstaka fullträff.\n\nPå mittfältet fortsätter Real Madrid stjärnan Luka Modric (i bild) att dominera. Så Kroatien blir svåra att bryta ner.\n\nNågot målkalas är inte att vänta när dessa två gäng möts. Odds på en målsnål tillställning är bra nog.\n\nDärför faller spelet på att Österrike och Kroatien gör som flest 2 mål. Men inga fler än så.\n\nVårt speltips: Under 2,5 mål i matchen\n\nOdds: 1.70\n\nBettingsida: Unibet\n\nTa gärna del av vår Unibet recension & omdöme och få all info om deras hemsida.\n\nAnnan betting inför matchen\n\nVårt huvudtips ligger på att Österrike och Kroatien inte gör fler än 2 mål ihop.\n\nNedan presenterar vi vilka fler tips som är värda att spela på i detta möte.",
    "Frankrike-Österrike: Kylian Mbappé med drömmål i Nations League": "Mbappé med drömmål mot Österrike\n\nPublicerad: 22 september Uppdaterad: 23 september\n\nFrankrike riskerade att åka ur A-divisionen i Nations League.\n\nMen efter Kylian Mbappés solomål mot Österrike är regerande mästarna på säkrare mark.\n\nFrankrike blev Nations League-mästare i fjol, men stornationen har inte haft något lyckat gruppspel den här gången. Efter att bara ha tagit två poäng i gruppen med Danmark, Kroatien och Österrike riskerade Frankrike att åka ur A-divisionen.\n\nDen första halvleken mot Österrike blev mållös, men i andra fixade Kylian Mbappé på egen hand 1-0 efter att ha dribblat bort flera backar och snyggt satt ledningsmålet i krysset. Nio minuter senare ökade Oliver Giroud på till 2-0.\n\nJagar målrekordet\n\nAnfallaren har nu gjort 49 mål i det franska landslaget och är bara två mål ifrån att tangera Thierry Henrys målrekord på 51 mål.\n\nMatchen slutade 2-0 och Frankrike går nu upp på tredjeplats i gruppen, en poäng före Österrike.\n\nFrankrike har Danmark kvar i sista gruppspelsmatchen på söndag. Danmark som föll mot Kroatien med 2–1.\n\nhelskärm Kylian Mbappé\n\n.",
    "Första Volta Zero har rullat ut från fabriken i Österrike": "Idag rullade Volta Trucks ut den första eldrivna lastbilen Volta Zero från Steyr Automotives fabrik i Österrike. Det är dock inte ett färdigt produktionsfordon utan rör sig om ett så kallat verifieringsfordon. Fordonet ska ingå i en flotta av testfordon som ska användas av kunder.\n\nDen planerade produktionsstarten av de första beställda lastbilarna ska starta under första kvartalet nästa år. Den planerade produktionskapaciteten är 14 000 fordon per år. I dagsläget har Volta Trucks tagit in beställningar på 6 500 fordon.\n\n– Detta första fordon som rullar av linjen vid vår fabrik i Steyr är den senaste stora milstolpen för Volta Trucks resa mot produktionsstarten. Att nå hit på bara 12 månader är ett bevis på den takt vi arbetar i för att leverera de säkraste och mest hållbara lastbilarna till stadsmiljöerna, säger Kjell Walö, produktionschef och medgrundare till Volta Trucks.\n\n16-tons Volta Zero är designad helt från grunden och är speciellt utformad för transporter i stadsmiljöer. Den har en beräknad räckvidd på runt 150 till 200 kilometer vilket är fullt tillräckligt för de flesta urbana transporterna.\n\nUtmärkande är den lågt placerade hytten i glashusstil, som ger föraren en bred sikt på 220 grader vilket ska minimera farliga döda vinklar. Den låga sitthöjden ger dessutom föraren bättre kontakt till andra trafikanter, cyklister och oskyddade fotgängare i stadstrafiken.\n\nFully Charged har tidigare kollat in lastbilen:",
    "Steiermark – från glaciär till vingård": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Formen talar för det udda spikförslaget": "Spiken\n\nLuxemburg\n\nLuxemburg vann komfortabelt på bortaplan när lagen möttes tidigare i gruppspelet. Man imponerade i bortamötet mot Turkiet.\n\nSkrällen\n\nDanmark\n\nDanmark vann bortamötet mot Frankrike och stod upp bra i spelet. På hemmaplan är man väldigt svårslagna. Frankrike behöver prestera på topp om man ska lämna Danmark med tre poäng.\n\nMatch för match\n\n1. Nederländerna – Belgien 1\n\nBelgien behöver besegra Nederländerna med tre mål för att chansen att gå om i gruppen och ta över förstaplatsen. Med Lukaku borta känns det inte realistiskt men det talar för en öppen tillställning.\n\n2. Danmark – Frankrike 2\n\nFrankrike har flera ordinarie spelare borta med Benzema och Pogba som de största namnen. Med det sagt så gjorde Frankrike sin bästa match på väldigt länge hemma mot Österrike senast.\n\n3. Wales – Polen 2\n\nBåde Polen och Wales har haft svårt att hävda sig i den här gruppen. Wales behöver vinna med två mål för att gå om Polen. Ramsey saknas för hemmalaget. Polen vilade flera spelare förra matchen.\n\n4. Österrike – Kroatien 2\n\nKroatien har chansen att säkra förstaplatsen i gruppen och slutspel vid en seger. Gästerna jagar sin fjärde raka seger i gruppen. Österrike får svårt att mäta sig med Kroatien på mittfältet...\n\n5. Luxemburg – Litauen 1\n\nLuxemburg stod för en stark insats när man fick med sig poäng från bortamötet mot Turkiet förra omgången. Litauen övertygade inte hemma mot Färöarna. Det första mötet vann Luxemburg - etta!\n\n6. Andorra – Lettland 2\n\nAndorra har ingenting att spela för i gruppen medan Lettland kan säkra förstaplatsen och avancemang. Lettland föll överraskande mot Moldavien hemma förra matchen. Lutar åt tvåan.\n\n7. Azerbajdzjan – Kazakstan 1\n\nAzerbajdzjan har överraskat positivt i gruppen och jagar nu sin tredje raka seger. Även Kazakstan har gått bra men vi sätter frågetecken kring bortaspelet. Ettan ska vara favorit men riskerar att bli överstreckad.\n\n8. Las Palmas – Granada 1\n\nHemmastarka har fortfarande inte förlorat i ligan den här säsongen efter sex spelade matcher. Nu ställs man mot topplaget Granada som har en trupp som kan matcha hemmalaget. Svag etta.",
    "Toppmötet blir en målrik tillställning": "■■ Söndagens stora match inom den internationella fotbollen är derbyt mellan Nederländerna och Belgien. Det första mötet mellan nationerna var en ensidig historia där Nederländerna fullkomligt spelade ut Belgien på deras hemmaplan.\n\nBelgien kommer med all säkerhet ihåg detta och vill nu återgälda tjänsten.\n\nNederländerna toppar gruppen i och med segern borta mot Polen och det mesta talar för att man når slutspelet som gruppetta. Det är inte den bästa upplagan av Nederländerna vi fått se men som lag fungerar man väldigt bra för stunden. På typisk holländsk manér med högt presspel och en passningsorienterad rak fotboll är man väldigt svårslagna vilket inte minst Belgien fått erfara i det här gruppspelet.\n\nFör Belgiens del har inte defensiven varit tillräckligt bra. När man möttes i Belgien skapade holländarna oro gång på gång genom att vinna bollen högt upp i planen. Belgien skapade också en hel del målchanser i den matchen men var inte lika effektiva.\n\nMycket talar för att vi får se en ny öppen tillställning då Belgien behöver jaga mål för att ha chansen att gå om Nederländerna i gruppen. Över 2,5 mål i matchen betalar just nu 1,75 gånger pengarna.\n\n■■ På Bomben streckas det friskt i det flamländska derbyt medan de två andra matcherna ser ut att bli målsnålare på förhand. Varken Kroatien eller Danmark släpper till speciellt mycket bakåt.\n\nFrankrike är favorit mot Danmark men danskarna är välorganiserade och svåra att bryta ner.\n\nMatchlistan\n\nAndorra – Lettland 2\n\nAndorra har ingenting att spela för i gruppen medan Lettland kan säkra förstaplatsen och avancemang. Lettland föll överraskande mot Moldavien hemma förra matchen. Lutar åt tvåan.\n\nAzerbajdzjan – Kazakstan 1\n\nAzerbajdzjan har överraskat positivt i gruppen och jagar nu sin tredje raka seger. Även Kazakstan har gått bra men vi sätter frågetecken kring bortaspelet. Ettan ska vara favorit men 2,25 är lågt.\n\nÖsterrike – Kroatien 2\n\nKroatien har chansen att säkra förstaplatsen i gruppen och slutspel vid en seger. Gästerna jagar sin fjärde raka seger i gruppen. Österrike får svårt att mäta sig med Kroatien på mittfältet...\n\nDanmark – Frankrike 2\n\nFrankrike har flera ordinarie spelare borta med Benzema och Pogba som de största namnen. Med det sagt så gjorde Frankrike sin bästa match på väldigt länge hemma mot Österrike senast.\n\nNederländerna – Belgien 1\n\nBelgien behöver besegra Nederländerna med tre mål för att chansen att gå om i gruppen och ta över förstaplatsen. Med Lukaku borta känns det inte realistiskt men det talar för en öppen tillställning.\n\nWales – Polen 2\n\nBåde Polen och Wales har haft svårt att hävda sig i den här gruppen. Wales behöver vinna med två mål för att gå om Polen. Ramsey saknas för hemmalaget. Polen vilade flera spelare förra matchen.\n\nLuxemburg – Litauen 1\n\nLuxemburg stod för en stark insats när man fick med sig poäng från bortamötet mot Turkiet förra omgången. Litauen övertygade inte hemma mot Färöarna. Det första mötet vann Luxemburg - etta!\n\nLas Palmas – Granada 1\n\nHemmastarka har fortfarande inte förlorat i ligan den här säsongen efter sex spelade matcher. Nu ställs man mot topplaget Granada som har en trupp som kan matcha hemmalaget. Svag etta.\n\nDagens bästa spel\n\nNederländerna – Belgien över 2,5 mål.\n\nOdds: 1,75\n\nANNONS: Lämna in expertens spel\n\nBomben\n\nA. Nederländerna – Belgien\n\n1, 3, 4 – 1, 2, 4\n\nB. Danmark – Frankrike\n\n0, 2 – 1, 2, 3\n\nC. Österrike – Kroatien\n\n0, 1 – 2, 3\n\n216 rader, spelstopp 20.44\n\nANNONS: Lämna in expertens systemförslag",
    "Koundé tillbaka i Barcelona efter sin skada - vägrade svara på El Clásico-fråga": "När Frankrike på torsdagen slog Österrike utspelade sig oroväckande scener för Barcelonas supportrar. Redan i den 23:e minuten klev backen Jules Koundé av skadad.\n\nPå torsdagen återvände han till sin hemstad Barcelona och det var en fåordig fransman som mötte pressen.\n\nSpanska Sport rapporterar att nyförvärvet endast gav ett svar.\n\n- Jag mår bra, säger han enligt tidningen.\n\nNär frågan om han riskerar att missa El Clásico mot Real Madrid den 16 oktober valde Koundé helt enkelt att svara och i stället satte han sig i en bil bort från flygplatsen.\n\nJules Koundé har gjort fem tävlingsframträdanden för Barcelona sedan han anslöt från Sevilla i somras.",
    "Slår tillbaka mot Sverige: ”Är deras problem nu”": "Slår tillbaka mot Sverige: ”Är deras problem nu”\n\nhelskärm\n\nPLANICA. Skidlandslagets chef Anders Byström är kritisk till vinterns VM-arrangemang då åkarna tvingas bo i ett annat land med lång transport över ett bergspass.\n\nI Planica finns ingen förståelse för åsikterna.\n\n– Det är fans och VM-besökare som bor i området och i Kranjska Gora. Det är de som betalar den svenska ledarens lön, säger Tomi Trbovc, VM-värdens kommunikationschef.\n\ncheck LÄS ALLT OM LÄNGDSKIDOR MED",
    "Jelineks kvinnoroller blottar ruttet system": "Alptoppar, små bruna trästugor, en gammal Volkswagen som kommer körande längs med vägen. Allt detta syns som genom ett stort fönster på Uppsala stadsteaters lilla scen. Det är uppenbart att det rör sig om en nostalgisk bild av ett forna tiders Österrike.\n\nMen det övriga scenrummet bryter av mot den romantiserade bilden. Knallgula väggar, en stor bur, en träningscykel, några nakna dockor lutade mot scenväggen. När regissören Anja Suša sätter upp Elfriede Jelineks debutroman ”Älskarinnorna” är det på ett komplext men också lekfullt sätt, även om det än så länge är tidigt i repetitionsprocessen.",
    "Trippeltipset 25/9-22": "Trippeltipset 25/9-22\n\nNations League i fokus på trippeln!\n\nDet är avgörande matcher på g i Nations League-fotbollen. Flera trevliga bataljer hittas under söndagen då bland annat Nederländerna – Belgien och Danmark – Frankrike slåss om poäng. Även i Österrike är det spännande fotboll som ska spelas. Kroatien vinner sin League A-grupp vid seger i Wien något som jag tror de lyckas med. Häng på!\n\nSpelstopp trippel: 20:44\n\nRygga min trippel här (förskriven kupong)\n\n⚽️ Danmark – Frankrike: Bortaseger @ 2,13\n\nEfter 1-2 i Zagreb är det inte längre Danmark som sitter i förarsätet av grupp 1 (League A). Hjulmands herrskap fick nämligen se just Kroatien kliva förbi och därmed måste de rödvita skandinaverna lita på resultatet i Österrike samtidigt som poäng måste nypas mot Frankrike för att ens ge sig själva en chans.\n\nFrankrike på Parken känns på förhand hyfsat hopplöst. Didier Deschamps och hans mannar rullade stundtals ut Österrike helt och hållet hemma på Stade de France. Mbappé och Giroud var förgrundsfigurerna framåt men Les Bleus sitter inne på ett ruggigt lag även utan Benzema (skadad) då herrar som Pavard, Nkunku, Dembélé med flera fanns på bänken.\n\nVisst finns det mycket att gilla med detta danska gäng blir detta en för svår uppgift. Frankrike riskerar fortsatt att trilla ur A-gruppen och det finns inte på kartan att nationen vill riskera det. Raka tvåan till över 2,10 i odds behöver vi därför inte fundera speciellt mycket mer kring.\n\nSpel: Bortaseger @ 2,13\n\nTävling: Nations League\n\nPlats: Parken\n\nTid: 20:45\n\nTV: TV6, Viaplay\n\n⚽️ Nederländerna – Belgien: Över 2,5 mål @ 1,73\n\nBenelux-derby i Amsterdam. Nederländerna sitter i ett väldigt bra läge att vinna grupp 4 (League A) efter att Oranje besegrat Polen på bortaplan i veckan med 2-0. Bergwijn och Gakpo visade vägen med sina mål och bakåt finns en stabilitet med Van Dijk som “pappa” i mittlåset. Nu väntar Belgien i en helt avgörande kamp men det är en bortanation som måste ösa på framåt och vinna med minst tre bollar för att ge sig chansen att ta över förstaplatsen. Nations League avgörs nämligen genom inbördes möten och holländarna vann klart i vändande möte med 4-1 samtidigt som man har tre poäng till godo.\n\nMed tanke på rådande omständigheter kommer vi få se ett furiöst Belgien. Martinéz mannar måste framåt till varje pris vilket givetvis öppnar upp det bakåt. De Bruyne, Gündogan med flera i den belgiska dressen vet vart målet finns men defensivt är inte besökarna lika tunga och att vi får se åtminstone en pyts från Nederländerna är högst troligt.\n\nÖver de hittills fem spelade matcherna i tävlingen har hemmanationen löst 2,5-linan fyra gånger. Belgien tre. Det är som upplagt för många mål i huvudstaden och då är jag inte sen att nypa det förträffliga överspelet.\n\nSpel: Över 2,5 mål @ 1,73\n\nTävling: Nations League\n\nPlats: Amsterdam Arena\n\nTid: 20:45\n\nTV: Viasat Sport Extra, Viaplay\n\n⚽️ Österrike – Kroatien: Bortaseger @ 2,49\n\nI fjol slogs Kroatien mot Sverige om att rädda sig kvar i A-divisionen. Då ramla blågult ur. I år är kroaterna på väg att vinna sin oerhört tuffa grupp och det är ett ruggigt styrkebesked såklart. Balkan-gänget har ett något ålderstiget lag men vad gör det när Modric fortsätter leverera på skyhög nivå. Kramaric, Perisic likaså\n\nNu väntar Österrike i den sista matchen. Alpnationen chockade kroaterna i vändande strid då en 3-0-skalp bärgades. Så blir det inte nu. Rangnick har inte hunnit sätta sin spelidé och österrikarna är farligt nära att få ge vika i denna tuffa omgivning. Ska värdarna lösa spel i League A till kommande säsong är det bara seger som räknas. Något jag inte tror nationen mäktar med. För tillfället mår kroaterna mycket bättre, spelar en snabbare mer konstruktiv fotboll och trots bortaplan tänker jag mig att besökarna ska föra matchen och ta den i mål via en mindre seger.\n\nTvåan nära 2,50 i odds är spikad och klar.\n\nSpel: Bortaseger @ 2,49\n\nTävling: Nations League\n\nPlats: Ernst-Happel-Stadion\n\nTid: 20:45\n\nTV: Viasat Sport Fotboll, Viaplay\n\nTrippeln\n\nDanmark – Frankrike: Bortaseger @ 2,13\n\nNederländerna – Belgien: Över 2,5 mål @ 1,73\n\nÖsterrike – Kroatien: Bortaseger @ 2,49\n\nTotalt odds: 9,18\n\nRygga min trippel här (förskriven kupong)\n\n/Trippel-Magikern\n\nNotera att de odds som anges i speltipsen är de odds som gäller när texten skrivs. Dessa odds kan gå både ner och upp efter att texten har publicerats.\n\nI samarbete med Svenska Spel Sport & Casino AB\n\nSpel för dig över 18 år\n\nSpelar du för mycket?\n\nRing Stödlinjen: 020-819100",
    "Svenska ungdomslandslag gör avspark på skånsk mark": "Hörby FF står värd för att arrangera en fyrnationsturnering för P17. SvFF har valt att lägga 2 av 4 landskamper på Hörby IP. Lagen som ingår i turneringen är Sverige, Österrike, Norge och Danmark.\n\nTurneringen startar upp lördagen den 24 september kl 13.00. Sverige spelar då sin första match. Just denna matchen spelas dock på Sandskogen IP i Ystad och motståndarna är Österrike.\n\nSamtidigt spelas det match på Hörby IP mellan Danmark och Norge.\n\nAvslutningen på turneringen är på tisdagen den 27/9. Då kommer Sverige att möta vinnaren mellan Danmark och Norge på Hörby IP.\n\nPatrik Stenlundh, ledare i Hörby FF, Du är mitt i förberedelserna för fotbollsfesten.\n\nNi var arrangör även förra året till en trenationsturningen. Hur kommer det sig att turneringen återigen hamnade i just Hörby?\n\n– Det stämmer. Vi arrangerade 3 st matcher ifjol med P17 Future Team i Sverige, Danmark och Belgien som blev en succé tack vare alla ideella som hjälpte till och all publik. När SvFF i år planerade för fyrnationsturnering så kontaktade de oss och frågade om vi var intresserade igen vilket vi självklart är. Det är en jätterolig aktivitet för föreningen, alla spelare, ledare och Hörby kommun.\n\nVarför gör ni detta?\n\n– Vi har har sedan några år tillbaka ett stort fokus på att skapa en ännu mer meningsfull fritid för barn och ungdomar i Hörby. Det vill vi göra genom att bl.a. vara med och skapa förebilder för våra spelare och inspirera dem och ge dem minnen. Att arrangera landskamper är ett av de projekten vi har för detta.\n\nKommer 4-nationsturneringen få någon betydelse för föreningen?\n\n– Det skapar en större gemenskap i föreningen. För att arrangera dessa landskamper krävs ett stort arbete av många i föreningen och det pratas om landskamperna både i föreningen, men även i Hörby. Vi hoppas att detta även kan skapa ett större intresse för kommunen som är väldigt duktiga på event. Vi hoppas att alla medlemmar i Hörby FF känner sig stolta och tycker det är kul att vi som en liten by och förening har möjligheter att arrangera dessa landskamper.\n\nVilka förväntningar har ni?\n\n– Att det kommer mycket publik och att alla har en nöjd känsla efter matcherna.\n\nSer du att det kan påverka fler unga att bli inspirerade att själv börja spela fotboll?\n\n– Det är det vi hoppas. Att fler unga ska inspireras till att idrotta och spela fotboll och en dag hoppas få spela i landslaget.\n\nKommer det att vara något mer ”runt omkring” planen – arrangemanget?\n\n– En nyhet i år jämför med förra årets landskamper är att vi kommer ha inmarschbarn och flaggbärare till matchen. Det är unga spelare i Hörby FF som får möjligheten att vara med på nära håll på en landskamp och träffa stjärnorna och det tycker vi är väldigt roligt.\n\nNågon indikation på hur mycket publik som väntas skall komma?\n\n– På matchen mellan Danmark-Norge hoppas vi på 250st men till Sverigematchen har vi redan nu sålt ca 500 st biljetter, men än finns det några kvar.\n\nVad ser ni fram emot mest?\n\n– Att det blir en rolig och inspirerande upplevelse för alla som kommer och tittar.\n\nVar kan intresserade köpa biljetter och vilken pris kommer det att ligga på?\n\n– Det finns biljetter kvar och de bokas via vårt kansli på kansli@horbyff.se Vi bjuder alla medlemmar i Hörby FF på biljetten, men de behöver bokas eftersom det finns begränsat med biljetter och vi bjuder alla under 13 år på gratis inträde. För ungdomar f.r.o.m 13 år och vuxna kostar det 60kr/biljett.\n\nTill sist, vem tror du står som vinnare efter tisdagens match?\n\n– Sverige har ett väldigt starkt lag med spelare bl.a. från Bayern München, så jag tror att Sverige vinner.",
    "BMW förväntas landa i övre del av marginalmål för bildivisionen - spår positiv försäljningstillväxt 2023": "Tyska fordonstillverkaren BMWs finanschef Nicolas Peter uppger att bolaget förväntas landa i övre delen av marginalmålet 7-9 procent för sin bilverksamhet och uppnå en liten försäljningstillväxt under 2023. Det skriver Reuters.\n\n\n\nFinanschefen förklarar att efterfrågan i Kina återhämtade sig under det tredje kvartalet efter att covid-nedstängningar påverkat första halvåret. I Europa var efterfrågan svag i Tyskland och Storbritannien men starkare i Frankrike, Spanien och Italien.\n\n\n\nVidare förväntar sig bolaget uppnå målet att 10 procent av försäljningen ska utgöras av helelektriska fordon, motsvarande 240 000 till 245 000 enheter. Nästa år kan den siffran bli 400 000, tillade Nicolas Peter.\n\n\n\nBMW har minskat sitt gasintag i Tyskland och Österrike med 15 procent och förväntar sig kunna minska det ytterligare.\n\n\n\nFilip Lindkvist\n\nNyhetsbyrån Finwire",
    "Europeisk satsning på glutenfria spannmålssorter och grödor": "Europeisk satsning på glutenfria spannmålssorter och grödor\n\nI Italien och Österrike pågår just nu ett omfattande projekt för att återetablera fler odlingar av hirs, bovete och havre bland odlingarna i regionen.\n\nUnder första hälften av 1900-talet var havre, hirs och bovete vanligt förkommande i de alpina-regionerna i Österrike och Italien, men har sedan dess alltmer ersatts av vete och majs.\n\nMen i ett europeiskt samarbetsprojekt, länderna emellan, som går under namnet ”Re-cereal” försöker man nu återinföra mer av dessa traditionella spannmål för att skapa en större variation i regionen men också för att utöka produktionen av naturligt glutenfria spannmål.\n\nGranska egenskaperna\n\nDR Schär som är en av Europas största producenter av glutenfria produkter är också involverade i projektet. Företaget har sitt testcenter i Trieste i nordöstra Italien och där har man de senaste två åren arbetat med att granska de genetiska och agronomiska egenskaperna, samt näringsvärdet hos tio olika sorters bovete och tolv sorters hirs.\n\nBättre mångfald\n\nI testcentret har man bland annat arbetat för att ta fram nya sorters mjöl, både till glutenfria produkter och vanliga produkter. Förutom att bidra till en bättre mångfald bland spannmålen kan grödorna även bidra med andra bra egenskaper. Exempelvis hirsen som står sig bra även under tuffare klimatförhållanden.\n\n\n\nMadeleine Rapp\n\nTel: 073-632 89 97\n\nE-post: madeleine@ja.se\n\nArtikeln publicerades fredag den 02 september 2022",
    "Gotländska Lilla Bjers vinnare av EU:s pris till bästa ekorestaurang": "Gotländska Lilla Bjers vinnare av EU:s pris till bästa ekorestaurang fre, sep 23, 2022 13:17 CET Report this content\n\nI dag presenterar kommissionen åtta vinnare av EU:s första ekopris, från jordbrukare till restaurang. Bästa ekorestaurang går till Lilla Bjers på Gotland.\n\nVinnarna kommer från Belgien, Frankrike, Italien, Kroatien, Spanien, Sverige, Tyskland och Österrike och representerar tillväxt och innovation i EU:s ekologiska sektor och värdekedja. Deras insatser har bidragit till att minska jordbrukets inverkan på klimatet och miljön. Premiären för EU:s ekopris är den andra delen i firandet av Europeiska ekodagen som Europaparlamentet, rådet och EU-kommissionen lanserade förra året.\n\n– Jag är imponerad av historierna bakom vinnarna. Det handlar om otroligt engagerade människor, organisationer och institutioner som har främjat ekologisk produktion långt innan trenden satte in och ofta under mycket svåra förhållanden. De kommer från vitt skilda platser i EU, vilket visar att ekologiskt jordbruk bedrivs med god spridning och hög kvalitet. Det ger mig hopp om vidareutvecklingen av den ekologiska produktionen och de fördelar den kan medföra för våra jordbrukare, landsbygder och samhället i stort, säger jordbrukskommissionär Janusz Wojciechowski vid prisutdelningen.\n\nFör att stimulera ekologisk produktion krävs en ökad efterfrågan på ekologiska produkter, och därför arbetar kommissionen med att lyfta fram fördelarna med ekologisk produktion. EU:s ekopris belönar olika aktörer längs den ekologiska värdekedjan som har utvecklat ett innovativt, hållbart och inspirerande projekt med ett verkligt mervärde för ekologisk produktion och konsumtion. Priset anordnas gemensamt av EU-kommissionen, Europeiska ekonomiska och sociala kommittén, Europeiska regionkommittén, Copa-Cogeca och IFOAM Organics Europe, medan Europaparlamentet och rådet sitter i juryn för utmärkelserna.\n\nÅtta priser delades ut:\n\nBästa kvinnliga jordbrukare till Nazaret Mateos Álvarez i Spanien. Nazaret Mateos Álvarez driver en anläggning för produktion av ekologisk svamp i norra Spanien. Hon har utvecklat en unik odlingsmetod som maximerar produktkvaliteten, minimerar råvaruanvändningen och drastiskt minskar vattenförbrukningen.\n\nBästa manliga ekojordbrukare till David Pejić i Kroatien. David Pejić driver den äldsta ekologiska gården nära Zagreb i Kroatien och odlar över 60 olika grödor. Gården är också tillägnad utbildning, fortbildning och rådgivning och innefattar även ett bageri och en restaurang.\n\nBästa ekoregion till Occitanie i Frankrike. Ekologisk produktion prioriteras vid utvecklingen av regionen Occitanie i södra Frankrike. För tillfället används 19 % av regionens jordbruksmark för ekologiskt jordbruk, med 13 265 jordbruksföretag på 608 285 hektar. Målet är att 30 % av all jordbruksmark ska brukas ekologiskt senast 2030. Regionen har en övergripande strategi som omfattar en inkluderande regional styrning och hela värdekedjan från produktion till konsumtion.\n\nBästa ekostad till Seeham i Österrike. Staden ligger i nordvästra Österrike och är medlem i till Seeham i Österrike. Staden ligger i nordvästra Österrike och är medlem i Organic Cities Network Europe . Stadens offentliga matsalar, förskolor och skolor lagar och serverar enbart ekologisk mat. De har också ett nära samarbete med turistnäringen, vilket gör att de ekologiska produkterna når restauranger och hotell.\n\nBästa ekodistrikt till till Associazione Bio-Distretto Cilento i Italien. Ekodistriktet Cilento investerar i hållbar och lokal livsmedelsproduktion och främjar dessutom turisminitiativ som ekostränder och ekovandringsleder. Detta leder till nya arbetstillfällen, ger bättre social sammanhållning och väcker nytt liv i området.\n\nBästa ekologiska SMF-företag till till Goodvenience.bio i Tyskland. Det här företaget har tio anställda och producerar egentillverkade och ekologiska buljonger, soppor, såser, kryddor och oljor. De lägger stor vikt vid hållbar, cirkulär och innovativ produktion och främjar hälsosamma kostvanor via en receptblogg och matlagningsvideor.\n\nBästa ekohandlare till till La ferme à l'arbre de Liège i Belgien. Denna småskaliga stormarknad håller hus på en gård och har sålt ekologiska produkter som kött och mjöl från hela regionen sedan 1978. Företaget har ett starkt fokus på hållbar och cirkulär produktion, använder grön energi, undviker förpackningar och begränsar utsläppen från transporter genom att fokusera på lokal upphandling.\n\nBästa ekorestaurang till till Lilla Bjers i Sverige. Lilla Bjers ligger på Gotland och är en ekologisk gård och restaurang som drivs med ett ekologiskt helhetsgrepp. Gården producerar 300 olika grödor med rik biologisk mångfald och drivs med fossilfria bränslen. Restaurangen har även blivit ett nav för utbildning av unga ekologiska jordbrukare och kockar.\n\nAnsökan till EU:s första ekopris skedde mellan den 25 mars och den 8 juni 2022 och de 24 finalisterna tillkännagavs i juli 2022. De valdes ut från ett urval av över 200 bidrag från 26 medlemsländer. Juryn för utmärkelserna bestod av företrädare för kommissionen, Europeiska ekonomiska och sociala kommittén, Europeiska regionkommittén, Copa-Cogeca och IFOAM Organics Europe samt företrädare för Europaparlamentet och Europeiska unionens råd. Alla aktörer eller institutioner längs den ekologiska värdekedjan välkomnades att delta och granskades mot kriterierna spetskompetens, innovation, hållbarhet och möjligheten att reproducera projektet på andra håll i EU, med tanken att bidra till ökad tillgänglighet av ekologiska produkter till överkomliga priser.\n\nI handlingsplanen för ekologisk produktion i EU beskrivs hur man ska uppnå målet att 25 % av EU:s jordbruksmark ska brukas ekologiskt senast 2030 och få till en betydande ökning av det ekologiska vattenbruket. Mer ekologisk produktion innebär mindre användning av konstgödsel, bekämpningsmedel och antimikrobiella medel och har positiva effekter på klimatet, miljön, marken, vattnet, den biologiska mångfalden och djurs välbefinnande – centrala mål i den europeiska gröna given, från jord till bord-strategin och strategin för biologisk mångfald.\n\nLäs mer\n\nEU:s ekopris\n\nEkologiskt jordbruk – översikt\n\nPresskontakt\n\n\n\nAnna REZETTE\n\nChef för avdelningen för press, media och informationsnätverk vid EU-kommissionen i Sverige\n\n+46 8 562 44 29\n\n+46 72 084 99 95\n\nanna-johansson.rezette@ec.europa.eu\n\nPresskontakter EU-kommissionen i Bryssel\n\nMiriam GARCIA FERRER\n\n+32 2 299 90 75\n\nmiriam.garcia-ferrer@ec.europa.eu\n\nThérèse LEREBOURS\n\n+32 2 296 33 03\n\ntherese.lerebours@ec.europa.eu\n\nTaggar:",
    "Nya framgångar för Chalmers Formula Student": "​– Vi är jättenöjda – både med framgångarna i Österrike och i Ungern! I Ungern var det första gången som Chalmers Formula Student (CFS) tävlade med förarlös elbil och då kom vi ändå sjua bland 24 lag. Så där kan man säga att vi vann ”rookieligan”, vilket känns jättekul, säger Linnéus Karlsson från Chalmers-laget som under sommaren har deltagit i två omgångar av världens största ingenjörstävling för studenter, Formula Student.\n\nI år blir det 20-årsjubileum för Chalmers deltagande i Formula Student, världens största ingenjörstävling för studenter. Ända sedan 2002 har studenter från Chalmers Formula Student-kurs designat och konstruerat egna Formel-bilar för att tävla mot lag från tekniska universitet från hela världen. Under 2015 års omgång byttes förbränningsmotorerna ut mot elektriska motorer och 2017 infördes en ny deltävling. Då var det nämligen hög tid för självkörande bilar att göra entré på racerbanan.\n\n\n\n\n\nI somras var det så dags igen för Chalmers Formula Student att ge sig ut på tävlingar i Europa. Först i Österrike och par veckor senare i Ungern. Och för första gången kunde Chalmers-laget rulla fram en skräddarsydd elbil anpassad för både manuell och autonom styrning till startgroparna. Ett resultat som har föranletts av ett flerårigt och fruktbart samarbete mellan institutioner.\n\n\n\n\n\n– Det faktum att vi nu skulle göra bilen autonom krävde ytterligare kompetens i teamet. Ända sedan man introducerade elbilar i tävlingen har det här projektet skett i samarbete mellan institutioner och i år kunde vi ta in fler studenter för att jobba med elektronik och mjukvara. Och det har gått väldigt bra, säger Björn Pålsson, docent i dynamik vid institutionen för mekanik och maritima vetenskaper och kursledare på Formula Student-kursen. \"Man jobbar ända in i kaklet\"\n\nI årets Chalmers-team ingick ett 30-tal studenter, mestadels Master-studenter från Mobility Engineering, som sedan september i fjol har arbetat hårt för att få färdigt en startklar bil i tid. Alla moment ska hinnas med inom loppet av några månader: från förstudie, designarbete och digital konstruktion till det fysiska bygget av bilen och slutligen testning. ​\n\n– Det är tillåtet att utgå från tidigare byggen men den större andelen av delarna av bilen förbättras och görs om. Enligt reglerna måste lagen kunna påvisa ”significant changes to the chassis structure” för att bidraget ska kvalificeras. Om domarna märker att bilen är för lik tidigare bidrag, så åker man dit, förklarar Björn.\n\n\n\n\n\n\n\nI år behövde teamet dessutom hinna utveckla en autonom del som stod redo att monteras på inför de självkörande tävlingsmomenten i Ungern men tas av i de förarstyrda tävlingarna i Österrike. Och processen har inte helt oväntat kantats av en del stress.\n\n\n\n– Man jobbar ända in i kaklet. Det är ont om tid. Det är en stor uppgift i sig att bygga en bil och så siktar man alltid för högt. Det enda laget har tummat på är test-tid. Men teamet har lyckats realisera sitt koncept och sin idé och det tycker jag de skall vara väldigt nöjda med, säger Björn.\n\n\n\n\n\n\n\n\n\n\n\nUnder tävlingarna poängsätts bilarna i statiska moment där bilens konstruktion och ekonomi bedöms följt av dynamiska event med körning på bana: acceleration då bilen ska avverka en sträcka på kortast möjliga tid från stillastående, så kallad ”skidpad” då bilen ska köra runt en klassisk åtta-formad bana samt bankörning av olika längd. I det förarlösa momentet använder de tävlande en fjärrkontroll utrustad med endast en startknapp och ett nödstopp. Bortsett från det ska bilen kunna klara sig själv och ta sig runt banan för egen maskin. ​\"Man kan säga att vi vann rookie-ligan\" Så hur gick det då?\n\n\n\n\n\n– I Österrike kom vi på en sammanlagd tiondeplats. I Ungern var det första året som vårt lag tävlade med förarlös elbil och då kom vi på en sjundeplats bland 24 tävlande lag. Så där kan man säga att vi vann ”rookieligan” och det slår nog lite högre än i Österrike. De andra lagen hade ju tävlat med förarlösa bilar i några år och att vi så här på första försöket kunde lyckas så bra känns ju jättekul. Men vi är jättenöjda - både med framgångarna i Österrike och i Ungern,” konstaterar Linnéus Karlsson, en av medlemmarna i Chalmers-teamet som annars pluggar Teknisk Fysik.\n\n\n\n\n\n\n\n\n\nSett till placering presterade Chalmers-laget bäst i Norden, och även om framgångarna för Chalmers-teamet måste ses som ett faktum var det – precis som tidigare år – tyskarna som dominerade på prispallarna. I den österrikiska tävlingen drog tyska Stuttgart hem guldet och i det förarlösa momentet i Ungern var det laget från Karlsruhe som gick hem som segrare.\n\n\n\n\n\n– De bästa tyska lagen är väldigt duktiga och de testar mer och har lättare bilar. Vi på Chalmers bygger absolut en ”state of the art-bil”, men de bästa tyska lagen är bättre på att bygga en lättare bil. Och de har även bra förare, förklarar Björn. Kunskapsdelning och ärkerivaler\n\nOch trots att de presentationer som lagen håller inför domarna är stängd för konkurrenter är kunskapsdelningen generös mellan lagen under eventen. Något som Chalmers-laget försöker ta med sig det bästa av inför kommande tävlingar.\n\n\n\n\n\n– Vi sneglar på alla lag, men framför allt de tyska för att försöka ta reda på vad som är state-of-the-art. De flesta lag är ganska öppna med hur de har konstruerat sina bilar och man kan absolut lära sig av varandra. Och vi håller på att utveckla en egen kraftelektronik inom ramarna för kursen. Så vi hoppas att bilen ska bli lättare nästa år. I nuläget väger vår bil drygt 200 kilo för manuell körning. De bästa tyska bilarna är nere på 170 kilo, förklarar Björn.\n\n\n\n\n\nDe tyska lagen må vara ett föregångsland på området men det är en helt annan konkurrent som Chalmers-laget och – kanske framför allt - deras kursledare Björn har riktat in sig på att bräda.\n\n\n\n\n\n– Jag har gjort NTNU i Trondheim till våra ärkerivaler, för att det är lite roligt och för att de är norrmän. Och i år presterade de faktiskt sämre än Chalmers, trots att de normalt sett är väldigt duktiga. Så det är kul om vi slår dem ibland. När NTNU:s bil gick sönder 2018 sa kommentatorerna att hela Chalmers-laget nog skulle få en runda öl för att ha slagit NTNU, säger Björn och skrattar. \"Här får man vara med och göra något på riktigt\"\n\nSåhär några veckor efter att årets tävlingar har avgjorts är lärdomarna många. Både kring vad man kan utveckla inför nästa års upplaga men också vad man som student kan ta med sig i framtiden, som student och senare i karriären.\n\n\n\n\n\n– Det bästa med den här kursen är nog att man både får jobba teoretiskt och också väldigt praktiskt. Jag kommer från teknisk fysik och där är ju mycket teoretiskt. Här får man verkligen vara med och göra något på riktigt, förklarar Formula-studenten Linnéus.\n\n\n\n\n\nOch kurskamraten Jakob håller med:\n\n– Även i industrin får man ju aldrig vara med i alla moment i kedjan. Det får man verkligen här, från början till slut.\n\n\n\n\n\n– Ett Formula studentlag möter i princip samma utmaningar som en riktig fordonstillverkare gör, fast i mindre och förenklad skala. Men det är samma färdigheter som krävs. Här får de praktiska erfarenheter av att bygga och testa bilar själva. Och kursen är väldigt populär hos arbetsgivare. En av de främsta sakerna som studenterna får med sig är att de blir bättre på att koordinera sina insatser tillsammans med andra och se hur just deras kvaliteter passar in i helheten, förklarar kursledare Björn Pålsson.\n\n\n\n\n\nOm endast ett par veckor startar nästa Formula Student-kurs på Chalmers och rekryteringen pågår för fullt.\n\n– Studenterna kan komma från alla möjliga program på Chalmers, framför allt är det Master-studenter från maskin, elektro eller data. Så det är bara att skicka in en ansökan så följer vi upp med en intervju, förklarar Björn.\n\n\n\n\n\nChalmers Formula Student Driverless har tidigare tävlat i klassen för autonoma bilar under åren 2018-2021 medan Chalmers Formula Student har tävlat i de förarstyrda klasserna 2002-2021. I år var alltså första gången som just Chalmers Formula Student-teamet tävlade med förarlös bil. ​\n\n\n\nText: Lovisa Håkansson",
    "Mercedes bekräftar: släpper eldriven G-klass under 2024": "Redan 2019 bekräftade Mercedes att en eldriven G-klass kommer, men det skulle alltså dröja ända fram tills nu innan vi får en bekräftad leveransstart. Nu har i alla fall biltillverkarens vd Ola Källenius bekräftat för Autoblog att en elektrisk G-klass ska lanseras på marknaden under slutet av 2024.\n\nModellen ska redan ha utvärderats på Mercedes testplats i Graz, Österrike, där även nuvarande version med förbränningsmotor testats.\n\nMercedes har tidigare kommunicerat att man ska ha ett helt elektriskt utbud år 2030.\n\nTest! Mercedes G500: Brutal bjässe som kombinerar komfort och framkomlighet",
    "Spelschemat till hockey-VM 2023 presenterat": "Sveriges herrar kommer än en gång att spela VM i Tammerfors nästa år. Nu har spelschemat till VM i Tammerfors och Riga presenterats, där Tre Kronor inleder mot Tyskland den 12 maj.\n\nVM 2022 anordnades i Tammerfors och Helsingfors i Finland och till 2023 kommer mästerskapet tillbaka till Tammerfors, efter succén där. Tammerfors kommer att arrangera VM tillsammans med Riga då den lettiska huvudstaden fick arrangera ett VM under pandemitider vilket genererade i noll publik.\n\nNu har spelschemat till VM 2023 släppts, där Tre Kronor (ledda av Sam Hallam) ska tävla om medaljerna. Sverige kommer att spela sina matcher i Tampere Deck Arena (Tammerfors) under gruppspelet, och ställs mot Tyskland i premiären den 12 maj. Sedan väntar ytterligare sex gruppspelsmatcher innan gruppspelet är över.\n\nAnnons: ⇢ Unibet - 100 kr bonus på JVM ⇠\n\n18+ år | Regler & villkor gäller | Gäller nya kunder\n\n\n\nFinland spelar premiärmatchen i VM den 12 maj, mot USA. Gruppspelet pågår till och med 23 maj. Sedan tar kvartsfinalerna vid den 25 maj. Semifinalerna spelas 27 maj och final och bronsmatch den 28 maj.\n\nTre Kronors matcher i VM 2023\n\n12 maj:\n\nSverige-Tyskland, 19:20\n\n14 maj:\n\nSverige-Österrike, 19:20\n\n15 maj:\n\nFinland-Sverige, 19:20\n\n18 maj:\n\nUngern-Sverige, 15:20\n\n20 maj:\n\nSverige-Frankrike, 19:20\n\n22 maj:\n\nDanmark-Sverige, 15:20\n\n23 maj:\n\nSverige-USA, 15:20\n\nHela spelschemat för gruppspelet\n\nMatcherna står i svensk tid.\n\nGrupp A:\n\n12 maj:\n\nFinland-USA, 15:20\n\nSverige-Tyskland, 19:20\n\n13 maj:\n\nFrankrike-Österrike, 11:20\n\nUngern-Danmark, 15:20\n\nTyskland-Finland, 19:20\n\n14 maj:\n\nUSA-Ungern, 11:20\n\nFrankrike-Danmark, 15:20\n\nSverige-Österrike, 19:20\n\n15 maj:\n\nTyskland-USA, 15:20\n\nFinland-Sverige, 19:20\n\n16 maj:\n\nDanmark-Österrike, 15:20\n\nFrankrike-Ungern, 19:20\n\n17 maj:\n\nUSA-Österrike, 15:20\n\nFinland-Frankrike, 19:20\n\n18 maj:\n\nUngern-Sverige, 15:20\n\nDanmark-Tyskland, 19:20\n\n19 maj:\n\nUngern-Finland, 15:20\n\nÖsterrike-Tyskland, 19:20\n\n20 maj:\n\nUSA-Danmark, 11:20\n\nÖsterrike-Finland, 15:20\n\nSverige-Frankrike, 19:20\n\n21 maj:\n\nTyskland-Ungern, 15:20\n\nUSA-Frankrike, 19:20\n\n22 maj:\n\nDanmark-Sverige, 15:20\n\nÖsterrike-Ungern, 19:20\n\n23 maj:\n\nTyskland-Frankrike, 11:20\n\nSverige-USA, 15:20\n\nFinland-Danmark, 19:20\n\nGrupp B\n\n12 maj:\n\nSlovakien-Tjeckien, 15:20\n\nLettland-Kanada, 19:20\n\n13 maj:\n\nSchweiz-Slovenien, 11:20\n\nNorge-Kazakstan, 15:20\n\nSlovakien-Lettland, 19:20\n\n14 maj:\n\nSlovenien-Kanada, 11:20\n\nNorge-Schweiz, 15:20\n\nTjeckien-Kazakstan, 19:20\n\n15 maj:\n\nSlovakien-Kanada, 15:20\n\nTjeckien-Lettland, 19:20\n\n16 maj:\n\nSlovenien-Norge, 15:20\n\nSchweiz-Kazakstan, 19:20\n\n17 maj:\n\nLettland-Norge, 15:20\n\nKanada-Kazakstan, 19:20\n\n18 maj:\n\nTjeckien-Slovenien, 15:20\n\nSchweiz-Slovakien, 19:20\n\n19 maj:\n\nLettland-Slovenien, 15:20\n\nKazakstan-Slovakien, 19:20\n\n20 maj:\n\nNorge-Tjeckien, 11:20\n\nKanada-Schweiz, 15:20\n\nKazakstan-Lettland, 19:20\n\n21 maj:\n\nSlovenien-Slovakien, 15:20\n\nTjeckien-Schweiz, 19:20\n\n22 maj:\n\nKanada-Norge, 15:20\n\nKazakstan-Slovenien, 19:20\n\n23 maj:\n\nSlovakien-Norge, 11:20\n\nKanada-Tjeckien, 15:20\n\nLettland-Schweiz, 19:20",
    "Skid-VM 2023: Sveriges bakslag – tvingas bo i annat land": "Sverige ska bo i ett annat land under VM\n\nPublicerad: 13 september Uppdaterad: 13 september\n\nSkid-VM avgörs i Slovenien.\n\nSverige ska bo i Österrike.\n\nVarför?\n\n– De hotell som finns i närheten av tävlingsplatsen är utsålda till sponsorer och det internationella skidförbundets personal, säger landslagschef Anders Byström till Sportbladet.\n\nI närheten av Planica, där VM ska avgöras, ligger Kranjska Gora. Det är en stad med många hotell. Och det är nämligen där som sponsorerna och Fis-personalen kommer att bo, berättar Anders Byström .\n\n– Jag vet inte bakgrunden till det. Det är klart att man tycker att det sportsliga ska gå först. Men det finns säkert förklaringar till varför det har blivit så här, säger landslagschefen.\n\nVM-arrangören hänvisade de tävlande nationer till att antingen bo i Villach, Österrike, som Sverige valde, eller i Tarvisio, Italien.\n\n– Det är klart att det känns lite märkligt att bo i ett annat land.\n\nEnligt Anders Byström kommer det ta, med trafik och väderläget inräknat, 45–60 minuter för dem att ta sig till tävlingsarenan.\n\n– Det är inte helt bra, men det är lika för de flesta landslagen så det är ingenting vi lägger någon energi på, säger han.\n\nInte heller vägsituationen verkar vara helt optimal.\n\n– Vi kommer behöva åka över ett berg som har en ganska smal väg. Förvisso ska vägen stängas av för att enbart de aktiva ska få åka där som jag förstod det. Men det blir väldigt mycket bilresande.\n\nhelskärm Calle Halfvarsson.\n\nEn unik situation\n\nEn situation där landslaget bor i ett annat land än vad tävlingen genomförs i har Byström aldrig varit med om. Däremot är restiden till tävlingsarenan inget ovanligt under världscupen.\n\n– Men då har det varit samma land, valuta och språk i alla fall, skrattar Byström.\n\nEtt alternativ var att leta egna orter att bo på för att komma närmare tävlingsarenan.\n\n– Vi kollade på det. Men det fanns inga stora boenden. Vi är 40 stycken med vallare och ledare och då fanns det inget som passade oss. Mindre nationer hade säkert kunnat hitta något närmare tävlingsarenan, men då blir det å andra sidan kanske sämre kvalité på boendet och för oss är det absolut viktigaste att vi har bra mat och kvalité på boendet under ett mästerskap, säger Byström och berättar att Sverige tar med sig egen kock.\n\nhelskärm Landslagschefen Anders Byström.\n\n”Kanske är bra”\n\nUnder VM i Tyskland förra året bodde landslaget bara 2–3 kilometer från tävlingsarenan. Eller som Byström säger: ”Man kunde jogga till arenan”. Även om restiden är betydligt längre nu väljer landslagschefen att se det positiva.\n\n– Det blir en ny upplevelse för oss. Och det kanske är bra att bo i Österrike för att slappna av. Det kan vara skönt.\n\nSkid-VM drar i gång i februari 2023.\n\n.",
    "P17-landslaget ska spela fyrnationsturnering i Skåne": "Uppdaterad 12 september, 2022\n\nSveriges P17-landslag, nu ledda av Mirza Jeleczak, ska spela två landskamper i Ystad och Hörby. I fyrnationsturneringen ingår även Norge, Danmark och Österrike. Se truppen till landskamperna.\n\nDen 24-27 september ska P17-landslaget spela landskamper i Skåne. Lägret inleds med match mot Österrike den 24 september, vinnaren där spelar sedan ”final” i fyrnationsturneringen den 27 september där vinnaren mellan Norge och Danmark väntar. Om Sverige skulle förlora mot Österrike väntar förloraren mellan Norge och Danmark i nästa match, även den 27 september.\n\nP17-landslaget, med spelare födda 2005, leds numera av Mirza Jeleczak. Tränaren har tagit ut sin första trupp som förbundskapten för detta landslag. I november kommer sedan en ny trupp presenteras, en helt ny sådan, när det vankas nya landskamper.\n\nSpelschema\n\n24 september:\n\nSverige – Österrike (Sandskogens IP, Ystad)\n\n13:00\n\nNorge – Danmark (Hörby IP, Hörby)\n\n13:00\n\n27 september:\n\nFörlorare match 1 – Förlorare match 2\n\nVinnare match 1 – Vinnare match 2\n\nSverige kommer oavsett resultat i den första matchen spela sin match den 27 september på Hörby IP klockan 18:00. Den andra matchen spelas på Sandskogens IP med matchstart 18:00.\n\nP17-landslagets trupp\n\nMålvakter:\n\nCasper Andersson, Kalmar FF\n\nFilip Sidklev, IF Brommapojkarna\n\nBackar:\n\nAndré Alvarez Perez, Malmö FF\n\nGent Elezaj, Hammarby IF\n\nWilmer Olofsson, AIK\n\nMatteo Perez Vinlöf, Bayern München\n\nGottfrid Rapp, IF Elfsborg\n\nEdvin Tellgren, IFK Norrköping\n\nMittfältare/forwards:\n\nTaha Ayari, AIK\n\nHannes Bladh Pijaca, Östers IF\n\nPontus Dahbo, BK Häcken\n\nGideon Granström, Djurgårdens IF\n\nAlex Lindelöv, Västerås SK\n\nMontader Madjed, Hammarby TFF\n\nMalik Mokédé, Örebro SK\n\nMarco Olsson Valdés, Århus GF\n\nMomodou Lamin Sonko, BK Häcken\n\nEmmanuel Tannor, Parma",
    "MAVEN WIRELESS: FÅR ORDER INOM RAMAVTAL VÄRD 32,7 MLN KR": "STOCKHOLM (Nyhetsbyrån Direkt) Maven Wireless har, via Tomek, fått order inom befintligt ramavtal med österrikiska Trafikverket ÖBB till ett värde av omkring 3 miljoner euro, motsvarande cirka 32,7 miljoner kronor.\n\nDet framgår av ett pressmeddelande.\n\nOrdern inkluderar de senaste digitala DAS-produkterna för både blåljusradio för polis- och brandkår, GSM-Rail och mobiltelefontäckning för uppkoppling av alla österrikiska mobiloperatörer i österrikiska Koralmtunneln, uppger Maven.\n\n\"I år ligger vi redan på rekordnivåer både för ordermottagning och försäljning, ackumulerade order på totalt 149 miljoner kronor bara under 2022. Ordern för Koralmtunneln underbygger den djupa arbetsrelation vi har med vår kund i Österrike men också vår position att bli den starkaste aktören för trådlös täckning i tunnlar\", kommenterar Maven Wireless vd Fredrik Ekström, enligt pressmeddelandet.",
    "Andel Europatipset Torsdag 22 September": "VAR DELUXE TVÅ KVAR FÖR INLÄMNING\n\n💰 286kr (10st) KÖP HÄR\n\nEn ny VAR variant med fyra spikar, fyra helgarderingar och fem halvgarderingar. VAR är ett av mina bäst säljande och mest framgångsrika system med 2st 13 så långt i år och var på tiden med en uppdaterad variant.\n\nVAR 7/10 SÅLDA\n\n💰 169kr (10st) KÖP HÄR\n\nMitt klassiska och som vi redan prickat 13 med på i år. Tre spikar, nio halv och en helgardering. Mycket fint system och även detta utgår jag från på min analys och video\n\nSKRÄLL DELUXE 9/12 SÅLDA\n\n💰 238kr (12st) KÖP HÄR\n\nMitt nya SKRÄLL DELUXE med 4 spikar, 4 helgarderingar och fem halvgarderingar. Ökade till 12 andelar från 10, Smäller det så ska det ge bra med utdelning ändå.\n\n",
    "Ligapremiär – så rankar vi de elva lagen i SBL – Norrköpings Tidningar": "",
    "Skynda att fynda världens bästa riesling": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Doldisen Warvne om åren utomlands, bästa minnet och kärleken till Lindesberg": "Efter åtta år utomlands, tre i Österrike och fem i Tyskland, tog Tobias Warvne beslutet att flytta hem till sin moderklubb. I en stor intervju med Handbollskanalen berättar doldisen om åren utomlands, bästa minnet så här långt under karriären och om kärleken till Lindesberg.\n\nHan var en av dåvarande Elitseriens bästa vänsternior när han spelade i LIF Lindesberg och IFK Skövde för drygt tio år sedan. Ett proffskontrakt utomlands kändes därför inte omöjligt. I vilken klubb i Bundesliga skulle Tobias Warvne hamna? Ingen, visade det sig. Istället skrev Tobias Warvne på för Bregenz HB i den österrikiska ligan, en flytt som inledde ett åttaårigt utlandsäventyr.\n\n– Jag var ganska trött på att spela i Sverige, jag hade ändå gjort sju säsonger i högstaligan och ville göra något nytt. Eftersom jag hade varit skadad mycket den sista säsongen fanns det inte så mycket erbjudanden, men då hörde Robert Hedin av sig och det lät intressant, berättar Tobias Warvne.\n\nDen österrikiska ligan var definitivt outforskad mark för svenska handbollsspelare. Men Warvne tog steget, mycket tack vare nämnde Hedin.\n\n– Att ha Robert som tränare underlättade mycket. Handbollen var inte den bästa, det fanns kanske tre lag som var bra. Men livet där var helt fantastiskt att leva och med bara 50 minuter till Alperna blev det en del skidåkning. Och vi fick åka hur mycket vi ville, det är inte som i Sverige.\n\n– Jag hade tre bra år i Österrike och lärde mig mycket, både som spelare och som person. Man får lära sig så mycket mer än bara handboll när man flyttar. Då tänker jag på ett nytt språk, ny kultur och allt sånt där.\n\nEfter tre år i Österrike var det dags för ett nytt äventyr. Tyskland lockade för den då 30-årige Warvne. Men valet föll inte på en av de större klubbarna, eller ens på en klubb i Bundesliga, utan på Coburg 2000 som hade åkt ur högstaserien.\n\n– Klubbval för mig har handlat om att jag vill spela. Pengar har inte varit det viktigaste utan jag vill vara i en klubb där jag får spela och känner stort förtroende, förklarar han valet att flytta till Coburg.\n\n– Tyskland var så klart bättre handbollsmässigt men livet vid sidan om var verkligen fantastiskt i Österrike.\n\nHandbollsmässigt blev det definitivt bättre säsongerna 2019-20 och 2020-21. Det första av de två åren gick Coburg upp till Bundesliga och det andra fick Warvne prova på att spela i världens bästa liga.\n\n– Min bästa säsong utomlands var året i Bundesliga. Jag tycker att jag gjorde det väldigt bra. Trots att jag inte spelade alla matcher gjorde jag ändå runt 130 mål och jag spelade både framåt och bakåt då. Det var riktigt coolt att se att jag höll på den nivån.\n\n– Drömmen har alltid varit att få spela i Bundesliga.\n\nMen det blev bara en säsong i Bundesliga. Coburg var helt för tunt och åkte ur direkt. En säsong till blev det i klubben innan Tobias Warvne bestämde sig för att flytta hem till Sverige. Men inte till IFK Skövde, finallag två år i rad i Handbollsligan, utan till LIF Lindesberg, degraderade till division 1.\n\n– Jag kände att det var dags att komma hem, jag är ändå 35 år gammal. Skövde var väldigt intresserade och det ligger ju inte så långt från Lindesberg, men jag tycker att det ska bli en rolig utmaning med Lindesberg.\n\nKlubbhjärtat vägde tungt\n\nLindesberg är som bekant Tobias Warvnes moderklubb. En klubb som krisat de senaste säsongerna, men som nu får börja om i ”ettan”. Klubbhjärtat och det sociala livet utanför handbollen vägde tyngre än att få spela på så hög nivå som möjligt.\n\n– Jag har min flickvän i Örebro och dessutom har båda mina bröder fått sina första barn, så jag ville komma hem och vara nära allt det. Det är väldigt roligt att vara utomlands, men man går miste om så mycket. Det är mycket därför jag flyttade hem, säger han.\n\nWarvne berättar att han redan har fått en mentorsroll i Lindesbergs unga lag.\n\n– Jag tror verkligen att jag kan hjälpa våra unga spelare, det är något jag brinner för. Flera av de här unga killarna har bara spelat i Allsvenskan och legat i botten och förlorat. Så länge vi gör det bra den här säsongen och går upp direkt tror jag att det kan vara väldigt bra för de unga att få den där vinnarmentaliteten och dessutom att de får tillbaka glädjen till handbollen.\n\nInledde säsongen med en cupskräll\n\nGlädjen fick hela klubben den 10 augusti. Då var det premiärdags i Svenska cupen och regerande svenska mästaren Ystads IF gästade Lindesberg Arena. Lindesberg vann med 30–29, Warvne stod för nio mål och hemmalaget levererade säsongens skräll redan i den första tävlingsmatchen.\n\n– Det var hur kul som helst. Det var ju inte många som trodde på det utanför truppen, men jag märkte på alla i laget att de verkligen ville ge det en chans.\n\n– Sen har vi gjort fler bra matcher efter det, men också förlorat tungt mot Hammarby. Det var verkligen en lärdom.\n\nOavsett får LIF Lindesberg leva med favoritskap i division 1 i år. Att sluta etta i serien och därmed ta sig tillbaka till Allsvenskan är den förväntan som finns på laget. Serien inleds den 1 oktober med derby mot Örebro och med en supermotiverad Tobias Warvne i laget.\n\n– Vi är absolut favoriter att ta hem serien och framförallt efter det vi presterade i cupen. Men vi ska göra jobbet också. Jag har kommit hem med ett uppdrag – vi ska upp i Allsvenskan igen, avslutar Tobias Warvne.\n\nTobias Warvnes klubbar:\n\n– 2011: LIF Lindesberg\n\n2011–2014: IFK Skövde\n\n2014–2017: Bregenz HB\n\n2017–2022: HSC 2000 Coburg\n\n2022 –: LIF Lindesberg",
    "Superlöftets späckade vardag: ”Ville integrera mig här”": "ÄNGELHOLM. Studierna prioriteras högt av Rögles succétalang Marco Kasper. Här berättar genombrottsmannen om uppväxten i Österrike, att lära sig flytande svenska och sitt omvittnade driv.\n\n– Det är inget jag tror man kan lära sig fullt ut, säger han.",
    "Förbud mot piratsajter slog ut Cloudflares nätverk": "Ett domstolsbeslut i Österrike som skulle stoppa 14 olika piratsajter har lett till att mängder av oskyldiga sajter slagits ut, rapporterar Bleeping Computer.\n\nProblemet uppsod efter att internetleverantörerna spärrat IP-adresser på en lista som tilldelats dem utan att kolla vad adresserna användes till. Vissa av adresserna tillhörde Cloudflare-servrar som används för andra sajter som inte brutit mot upphovsrätten\n\nCloudflare själva bekräftar problemet och har underrättat påverkade kunder. Listan med spärrade IP-adresser har därefter reviderats.\n\nLäs också: Populära mjukvarutjänster används för nätfiskeattacker",
    "Davidsen sänkte Turkiet, Lingman ”ypperlig” mot Rumänien": "HIF:s Viljormur Davidsen avgjorde Färöarnas Nations League-mötet med Turkiet. Om två år kan det bli matcher mot Sverige.\n\nUtlånade HIF-spelaren Lucas Lingman gjorde dessutom en bra insats för Finland hemma mot Rumänien.\n\nAnnons\n\nPå söndagskvällen spelade Färöarna hemma mot Turkiet i Nations Leagues C-division. Matchen blev en stor succé för Färöarna och HIF:s Viljormur Davidsen, som gjorde 1-0-målet i 2-1-segern.\n\nDet var i den 51:a minuten som 36-årige Sølvi Vatnhamar gjorde bort turkiets vänsterback Eren Elmali och spelade bollen snett inåt bakåt i banan. I vänster innerposition löpte Davidsen in omarkerad i straffområdet och sköt från cirka 13 meter. Turkiske målvakten Altay Bayandir var på bollen, men avslutet var hårt och gick in i mål.\n\nMålet var Davidsens fjärde för landslaget och det andra i det pågående Nations League-spelet – han satte även en straff mot Litauen i juni.\n\nSegern är antagligen en av Färöarnas tre tyngsta någonsin – tillsammans med vinsterna mot Österrike 1990 och Grekland 2014. Överlag har det varit ett bra landslagsuppehåll för Färöarna, som i torsdags spelade 1-1 borta mot Litauen och därmed säkrade fortsatt spel i C-divisionen i nästa Nations League-spel 2024-25.\n\nDå kan Sverige bli en av motståndarna – det svenska landslaget flyttas ned från B-divisionen om man inte vinner hemma mot Slovenien imorgon.\n\nHIF:s utlånade mittfältare Lucas Lingman hoppade in för Finland i den andra halvleken mot Rumänien i Nations Leagues B-division. Enligt Hufvudstadsbladet var Lingman ”ypperlig” och serverade Benjamin Källman till en bra chans att avgöra matchen, som slutade 1-1. Ikväll spelar Finland mot Montenegro och enligt Hufvudstadsbladet är Lingman ”värd en plats i startelvan”.\n\nMER LÄSNING: Finske journalisten om Lingman: ”Närmar sig ordinarie landslagsplats”\n\nFoto: Bildbyrån",
    "Ko-lossalt viktigt jobb håller alplandskap öppet": "",
    "Här är Dolphins nya stjärnor: \"Uppleva en titelkamp\" – Norrköpings Tidningar": "",
    "Mitell om CHL-motståndet: ”Jag tror att vi är bättre tränade och snabbare”": "Lokaljournalistik när och var du vill\n\n8 veckor för 8 kr\n\nMed plus får du tillgång till alla artiklar på sajten och i vår nyhetsapp för 8 kr de första 8 veckorna. Därefter ord. pris 129 kr/mån utan bindningstid.\n\nE-tidning ingår ej. Du får även tillgång till digitala nyheter från 15 andra varumärken inom NWT Media och kan dela din prenumeration med upp till tre familjemedlemmar inom ditt hushåll. Som prenumerant får du även ta del av exklusiva erbjudanden och tävlingar.\n\nPrenumererar du på papperstidningen?\n\nDå ingår allt digitalt innehåll i din prenumeration.",
    "NTEX köper Eurolink och blir ännu starkare på de tyska och kroatiska marknaderna": "Nu är det klart att Sveriges största privatägda transport- och logistikföretag NTEX köper Eurolink i Sverige AB i Ljunbyhed, Skåne. Köpet innebär att NTEX övertar samtliga aktier i Eurolink i Sverige AB – inklusive aktieinnehavet i Eurolinks bolag i Tyskland och 80 procent i Kroatien.\n\n– Eurolinks struktur och filosofi påminner väldigt mycket om NTEX och mot den bakgrunden vill jag kalla detta för en perfekt matchning när det gäller ett samgående mellan två företag, säger Thomas Ström, VD och grundare av NTEX.\n\nEurolink har bedrivit åkeri- och speditionsverksamhet från Ljungbyhed i Skåne sedan 2006. Under 2021 omsatte företaget 366 miljoner kronor. Ungefär 80 procent av den kommer från trafiken på Tyskland och Kroatien, vilket gör att vi på NTEX nu blir ännu starkare på dessa marknader.\n\nEn av Eurolinks grundare och tillika VD, Roy Hansson, kommer att fortsätta som VD för bolaget som kommer att fortsätta att gå under namnet Eurolink.\n\n– Ambitionen med affären är att Eurolink ska komplettera och förstärka NTEX nuvarande verksamhet, men också att NTEX ska tillföra nya möjligheter till Eurolinks framtida utveckling och tillväxt.\n\n– Med Eurolink blir NTEX ännu starkare. Samgåendet är ett sätt för oss att bibehålla vår position som aktiv utmanare när det gäller transporter med hög kvalitet, god personlig service och flexibilitet, avslutar Thomas Ström.\n\nFör ytterligare information, vänligen kontakta:\n\nThomas Ström, vd NTEX, telefon: 0708-61 42 90\n\nRoy Hansson, Eurolink, telefon 0709773330\n\nNTEX är ett transport- och logistikföretag som tillhandahåller väg-, sjö-och flygtransporter samt terminalhantering på sina terminaler i Göteborg, Stockholm, Gislaved, Helsingborg och Malmö. Företaget grundades i Göteborg 2003 och har sedan dess vuxit till över 750 anställda och en omsättning på drygt 3 miljarder SEK. Huvudkontoret ligger i Göteborg. Kontor finns även i Norge, Storbritannien, Belgien, Tyskland, Frankrike, Polen, Österrike, Italien, Estland, Lettland och Litauen. NTEX har också agenter i ett antal europeiska länder.\n\n\n\n",
    "KuPS sumpade superchanser – föll med uddamålet i första playoffmatchen: \"Besluten tar för länge\"": "Uppförsbacke väntar då KuPS damer ska spela returmatch i Österrike. St. Pölten tog hem det första mötet med uddamålet i playoffskedet av kvalet till Champions League.\n\nKuopiolaget KuPS har ena foten i Champions League-gruppspelet. Ett finrum där ett finländskt damlag aldrig figurerat.\n\nMen för att ta sig dit måste man slå St. Pölten i den sista kvalrundan. Det gick inte vägen i det första mötet i Kuopio.\n\nNär matchparet avgörs om en vecka har det österrikiska motståndet nämligen ett försprång på ett mål. Slovenska landslagskaptenen Matveja Zvers praktträff före paus säkrade St. Pölten-fördel inför returen.\n\n– Vi hade tillräckligt med chanser för att få in i bollen. Nu är man besviken, men tur är att vi bara är halvvägs i det här mötet, säger Anni Hartikainen i Yles sändning.\n\nHartikainen tillhörde de mer synliga spelarna i ett KuPS som friskt höll i taktpinnen i första halvleken. Oona Siren, Aino Kröger och Gentjana Rochi hade finfina chanser att föra laget i ledning.\n\nGästerna kontrade in sitt mål efter att Rochi haft en boll i stolpen. I andra halvlek hittade inte KuPS till likadana farligheter.\n\n– Besluten vi gör på sista tredjedelen tar för länge. Motståndet är ändå av den kalibern att de pressar snabbare än vad vi är vana med, funderar Hartikainen.\n\nReturmatchen spelas den 28 september. Vinnaren tar sig till CL-gruppspelet, som inleds den 19 oktober.",
    "Superheta artisten blir dragplåstret när nya Täby centrum lanseras: ”Nästa steg i utvecklingen”": "Täby centrum blir Westfield Täby centrum i början av oktober. Det kommer att firas med en festival som varar i drygt en vecka.\n\nDen inleds 8 oktober då centrumet har utökat öppettiderna och kommer att bjuda på ett program med flera artister.\n\nFilip Dikmen, känd från Let´s Dance bland annat, kommer att vara konferencier. Theoz, Yankho och Sabina Ddumba kommer att stå på scenen liksom kvällens huvudartist, Molly Sandén.\n\n– Som en del i Westfield-nätverket kan vi erbjuda våra besökare en ny nivå av upplevelse, vilket är nästa steg i utvecklingen av Westfield Täby Centrum till en stark destination och mötesplats. Det känns otroligt roligt att få presentera Molly Sandén som huvudartist under invigningsveckan, säger Linda Jensen i en kommentar.\n\nResten av festivalveckan kommer att bjuda på flertalet överraskningar och erbjudanden.\n\nLÄS OCKSÅ: URW-bossens plan: ”Vi är ett annorlunda företag än innan pandemin”\n\nI oktober lanseras Täby centrum som Westfield Täby centrum. Foto : Pressbild\n\nLÄS OCKSÅ: 15 nyheter – när Täby centrum skyltar om: ”Kommer att blomma ut ännu mer”",
    "Speltips: Dagens Trippel 21/9 21/9 \"Nations League-trippel\"": "Under onsdagen återupptas Nations League med en match från B-divisionen där Skottland och får besök av Ukraina på Hampden Park. De ukrainska hjältarna segrade på den här arenan i somras och jag är inne på att det återigen kan bli en bortaseger i Glasgow. Trippeln rullar sedermera vidare under torsdagen med Frankrike - Österrike samt Turkiet - Luxemburg.\n\n\n\nSpeltipset finns att rygga här\n\n\n\nSkottland - Ukraina: Ukraina +0 @ 2,01\n\n\n\nDet ukrainska landslaget står enade och trots allt som händer i hemlandet har Ukraina bevisligen lyckats kraftsamla. I somras grävde de gulblå hjältarna fram en 3-1-seger borta mot Skottland i den uppskjutna playoff-semin till VM. Däremot tog det stopp i “finalen” mot Wales (0-1), detta trots att Ukraina var det klart bättre laget i Cardiff.\n\n\n\nFörlusten mot Wales är Ukrainas enda nederlag sedan uttåget mot England i EM 2021. I Nations League har de gulblå inlett lovande – efter tre omgångar toppar östeuropéerna gruppen med sju inspelade poäng. Truppen som sådan ser spetsig ut med klasspelare som Yaremchuk, Malinovskyi och Yarmolenko, dock saknas Zinchenko (skadad).\n\n\n\nSamma höjd finns det inte hos Skottland. Offensiven med Fraser, Dykes och Adams är trubbig, något som blev väldigt tydligt i EM. Skottarna stod även för en usel prestation den förra samlingen då de blåvita föll med hela 0-3 i derbyt mot Irland. Den här samlingen saknas dessutom Liverpool-stjärnan Robertson på grund av en skada.\n\n\n\nSpeltips\n\nDe brittiska lagen må vara starka på hemmagräset men här anser jag ändå att oddset på Skottland är för lågt. Ukraina +0 till 2,01 känns som en fin position att ta. Spelet innebär att vi får stålarna tillbaka ifall matchen slutar oavgjort.\n\n\n\nSpel: Ukraina +0 @ 2,01\n\nTävling: Nations League\n\nPlats: Hampden Park\n\nTid: 20:45\n\n\n\n\n\nFrankrike - Österrike: Österrike +1,5 @ 1,75\n\n\n\nI A-divisionen hade knappast Österrike kunnat ställas mot Frankrike i ett mer passande läge. Coach Didier Deschamps har ett helt koppel av spelare på skadelistan. Den här samlingen saknas bland annat kaptenen Lloris, Digne, bröderna Hernandez, Kanté, Pogba, Kimpembe, Coman och målspottaren Benzema. Inga dussinlirare direkt.\n\n\n\nSom om det inte vore nog med detta har Frankrike inlett Nations League uselt. Efter fyra omgångar står Les Bleus på blott två inspelade poäng. Bortamötet mot Österrike slutade 1-1.\n\n\n\nÖsterrike har i sin tur överträffat förväntningarna. Förutom poängen mot Frankrike har även “alplandet” krossat Kroatien på Balkanhalvön med 3-0. I truppen finns tunga namn som Sabitzer, Alaba och Arnautovic. Den sistnämnda toppar skytteligan i Serie A med sina sex baljor för Bologna.\n\n\n\nSpeltips\n\nVid normala fall ska en nation som Österrike vara en munsbit för Frankrike hemma i Paris. Men nu när Deschamps saknar en hel drös av klasspelare är jag inne på att gästerna kommer att kunna stå upp bättre på Stade de France än vad oddsen gör gällande. Österrike +1,5 till 1,75 är taget.\n\n\n\nSpel: Österrike +1,5 @ 1,75\n\nTävling: Nations League\n\nPlats: Stade de France\n\nTid: 20:45\n\n\n\n\n\nTurkiet - Luxemburg: Turkiet -1,5 @ 1,80\n\n\n\nTurkiet ser föga förvånande ut att vara alldeles för starka för C-divisionen. Även fast turkarna haft ett par tunga år bakom sig så håller ändå Hakan Calhanoglu & Co en skaplig nivå fortsatt. Efter fyra omgångar av Nations League-gruppen står Turkiet på full pott och 14:0(!) i målskillnad. I bortamötet mot Luxemburg (2-0) var Turkiet det klart bättre laget.\n\n\n\nDet ska sägas att Luxemburg inte längre är någon blåbärsnation. Lilleputtlandet är flera nivåer bättre än nationer som San Marino, Malta, Gibraltar etc, något besökarna visade i VM-kvalet förra året. Med det sagt ska det ändå mycket till för att Luxemburg ska kunna hävda sig mot den här typen av motstånd. Spelarmaterialet är tveklöst begränsat – att AIK:s Vincent Thill är en nyckelspelare i landslaget säger en hel del.\n\n\n\nSpeltips\n\nDet ska vara klasskillnad mellan lagen. Turkiet är generellt starka hemma vid Bosporen och kommer turkarna upp i en skaplig insats är jag övertygad om att Luxemburg får det svårt. Turkiet -1,5 till 1,80 känns generöst med dessa underlag.\n\n\n\nSpel: Turkiet -1,5 @ 1,80\n\nTävling: Nations League\n\nPlats: Basaksehir Fatih Terim-stadion\n\nTid: 20:45\n\n\n\n\n\nTrippeln\n\n\n\nSkottland - Ukraina: Ukraina +0 @ 2,01\n\nFrankrike - Österrike: Österrike +1,5 @ 1,75\n\nTurkiet - Luxemburg: Turkiet -1,5 @ 1,80\n\nTotalt odds: 6,33\n\n\n\nNotera att de odds som anges i speltipsen är de odds som gäller när texten skrivs. Dessa odds kan gå både ner och upp efter att texten har publicerats.\n\n\n\nSpela Trippel på Svenska Spel",
    "De röda linjerna dras inte av sig själva": "Ledare Högerextrema partier har både vunnit och förlorat på att vara i regeringsställning. Hur de andra partierna agerar är avgörande.\n\nSverigedemokraterna, ett högerradikalt parti med rötter i nynazismen, har fått över 20 procent av rösterna i ett svenskt riksdagsval. Snart kan de vara regeringsunderlag. Cas Mudde, världsledande expert på högerradikala partier, har ett tydligt budskap till Sverige: nu gäller det att försvara den liberala demokratins institutioner.\n\nDet är det som står på spel nu, enligt Cas Mudde. Att skydda yttrandefriheten, konstens frihet, rättssystemets oberoende. Public service.\n\nDet ger en kalla kårar.\n\nVilket parti kommer att försvara rättsstaten, rättssäkerheten?\n\n\n\nSamtidigt, varför skulle det inte nu handla om att försvara den liberala demokratin? Sverigedemokraterna är ju uttalat illiberala. De är uttalade beundrare av illiberala (och allt mer auktoritära) Ungern. Johan Pehrson har rätt: SD är liberalismens huvudfiende.\n\nJohan Pehrson har däremot fruktansvärt fel när det gäller det bästa sättet av bekämpa högerradikala partier: det är inte att ge dem makt.\n\nÄven om detta har Cas Mudde en del att säga. Han har följt högerextrema rörelser och högerradikala partier sedan slutet av 1980-talet. Han är i dag professor vid University of Georgia och vid Oslo universitets center för forskning om extremism (C-REX). Han har skrivit böcker som översatts till ett 20-tal språk, och två av dem, Populism och Ytterhögern i dag, är något av standardverk och har precis getts ut på svenska av Studentlitteratur. De ska bli kurslitteratur på utbildningar runt om i Sverige. Men böckerna är viktig läsning långt utanför akademin.\n\nInte minst för att de syntetiserar de erfarenheter som har gjorts, i Europa och globalt, av att hantera högerradikala partier. Som Front National i Frankrike, Vlaams Belang i Belgien, FPÖ i Österrike. Och Sverigedemokraterna.\n\nSom alltid görs olika erfarenheter i olika historiska kontexter. Men att naivt hoppas på att ett parti som Sverigedemokraterna ska pysa ihop av att ha ansvar i regeringsställning, det är i bästa fall just naivt. I värsta fall farligt.\n\nSärskilt när ett parti placeras i den position som Sverigedemokraterna ser ut att få: med stort – för att inte säga avgörande – inflytande över regeringen, men utan att vara en del av den. Största möjliga inflytande utan att behöva ge upp möjligheten att vara opposition när det passar.\n\nCas Mudde kan peka på hur partier både vunnit och förlorat på att vara regeringsunderlag. Österrikiska FPÖ splittrades efter att ha suttit i regering med konservativa ÖVP i början av 2000-talet. Dansk Folkeparti (som saknar SD:s nynazistiska rötter och är mer av ett högerpopulistiskt parti) växte både som opposition och som del av danska högerpartiers regeringsunderlag. Italienska Lega Nord har fortsatt att växa i Italien, i och utanför regeringen.\n\nDet som mer än något annat avgör hur mycket inflytande som ett parti som Sverigedemokraterna kan få är hur andra partier agerar. Hur de förhåller sig, och hur de låter sig påverkas.\n\nI en artikel publicerad på Aftonbladets kultursida ett par veckor innan valet hade Cas Mudde ett tydligt budskap till Moderaterna, Kristdemokraterna och Liberalerna. Det är helt avgörande att de, skriver Mudde, ”är tydliga med vilka röda linjer som inte får passeras och hissar varningsflagg om sådana linjer inom kort kan komma att överskridas”.\n\nFrågan är om några sådana röda linjer verkligen har upprättats.\n\nModeraterna har i åratal verkat för nedskärningar av public service. För att SVT, SR och Utbildningsradion kostar för mycket för skattesänkarpartiet Moderaterna. Kommer de att hålla emot nu, när SD vill skära ner på SVT för att de ogillar en allsidig, demokratisk nyhetsförmedling? Samma sak med konsten, andra delar av kulturen, folkbildningen. För dyr som i Moderaternas ögon, eller för icke-nationell i SD:s perspektiv, kommer det att spela någon roll när budgeten förhandlas fram? Vem kommer att försvara minoriteters rättigheter, som samers rätt till jakt och fiske? Ebba Busch, som gillar att posera med jaktgevär? Vem kliver fram och försvarar rätten till hemspråk, språktestpartiet Liberalerna?\n\nAlla fyra partier har lovat att befria Sverige från gängrelaterade skjutningar. Med maximal repression. (Partiet som lovade en krona på förebyggande insatser för varje krona som satsades på poliser och domstolar förlorade som bekant kampen om regeringsmakten.) Vilket parti kommer att försvara rättsstaten, rättssäkerheten? Det värsta hotet mot rättssäkerheten är de kriminella, har Johan Forssell förklarat. Men då så.\n\nDe röda linjerna behövs. Men de kommer inte att dras av sig själva.",
    "Profilerna håller igång – på hockeyns bakgård – NSD": "",
    "Pernilla Wiberg – aktien sjönk 25 miljoner kronor": "Det var längesedan Pernilla Wiberg höll låg profil under en alpin säsong.\n\nDen dubbla OS-guldmedaljören avslutade sin karriär 2002 men klev redan säsongen därefter hon in som expert i SVT:s sändningar. Wiberg jobbar alltjämt för kanalen och är sedan 2007 en av Vinterstudions allra största profiler.\n\nSuccéformatet genomgick en stor förändring förra säsongen, när SVT tappade rättigheter i längskidor och alpint till Viaplay – och förra våren utlöpte Pernilla Wibergs kontrakt med kanalen.\n\nSVT har dock säkrat rättigheterna till de alpina tävlingar som går i Österrike till och med 2024. Och nu står det klart att Pernilla Wiberg kommer att vara kvar som expert under de två kommande säsongerna.\n\n– Ja, vi skrev på det här i början av september, berättar Wiberg.\n\nMen du kommer inte att vara med lika mycket som tidigare?\n\n– Det finns lite godbitar kvar som man får försöka göra det bästa av. Jag tror också att SVT vill att jag är med i studion ibland även om vi inte har sändningsrättigheterna, för att få in det alpina ändå. Vi kan ju inte bara ta upp Österrike-tävlingarna vi sänder utan måste ju följa det andra också. Men det kommer bli mindre än tidigare vintrar.\n\nVad ska du göra i stället?\n\n– Jag välkomnar det här på ett sätt. Eftersom jag började på SVT direkt när jag slutade har jag inte hunnit åka på så mycket skidsemestrar med familjen. Beroende på hur det blir med elpriset, vi får se hur skidorterna kan spruta upp sina backar och sedan köra liftarna till vintern, kommer jag att åka lite mer skidor med familjen. Med utgångspunkt runt Monaco där vi bor och i Idre fjäll som jag jobbar tillsammans med.\n\n51-åringen driver Pernilla Wiberg Hotel i Idre. ”Privilege”-sångaren är medveten om att verksamheten kan komma att drabbas av både inflation och vad som ser ut att bli en vinter med rekordhöga elpriser.\n\n– Det återstår att se vart elpriset tar vägen, jag vet inte hur Idre fjäll har skrivit sina avtal. Men de är också beroende av att människor kommer dit och har råd på att åka skidor en vecka, där är man kanske lite orolig att folk väljer bort skidsemestern om det blir för mycket utgifter i vardagen.\n\nPernilla Wiberg. Foto: OLLE SPORRONG\n\nInnehavet sjönk 25 miljoner kronor\n\nPernilla Wiberg själv ser ut att ha en ekonomisk trygghet med sitt aktieinnehav i hjälmteknikföretaget Mips, som hon till i våras satt i styrelsen för. Wibergs innehav är i dagsläget värt runt 12 miljoner kronor.\n\nVärdet har dock dalat rejält sedan årsskiftet, då företaget gjorde en rekordnotering på nära 37 miljoner kronor. Wibergs värde har alltså dippat med omkring 25 miljoner kronor sedan dess.\n\n– Det fluktuerar ju upp och ner och har gjort det ganska mycket, men jag har ingen intention att sälja de där aktierna. De ligger kvar där, så får vi se vad som händer i framtiden. Det är ingen investering jag har tänkt att ”här ska jag köpa och sälja, köpa och sälja”, det var jätteintressant när jag gick med och vi gick på börsen. En resa jag har lärt mig otroligt mycket av. Sedan hur aktien går, vi kan väl höras igen om tio år!\n\nMen tanken måste väl vara att sälja någon gång?\n\n– Kanske, om man behöver pengarna. Annars kanske det är sådana här aktier som kan gå i arv också.\n\nWibergs roll i Mästarnas Mästare\n\nTrots att de alpina sändningarna blivit färre i SVT kommer Wiberg ha andra uppdrag för kanalen. Hon reser i veckan ner till Montenegro för att delta i inspelningarna av Mästarnas Mästare.\n\nDen tidigare alpinstjärnan leder, precis som under tidigare säsonger, Mästarkvalet, där utslagna deltagare får en chans att komma tillbaka till tävlingen.\n\n– Det har varit lite bortfall här, Anja och Charlotte är ju stora namn. Det är lite tråkigt att våra största tjejer försvinner, men vi kanske får se dem nästa år.\n\nUr arkivet Wiberg: ”Vonn har sovit på min soffa”",
    "Clavister ökar sin kundbas i Europa med flera infrastrukturkontrakt": "Clavister, leverantör av europeisk cybersäkerhet för verksamhetskritiska tillämpningar, utökar sin kundbas i DACH-regionen (Tyskland, Österrike och Schweiz), och är glada att kunna tillkännage flera nya kundkontrakt, bland annat med kunder som Johannes Diakonie och Stadtwerke Leipzig.\n\nDen växande användningen av så kallade Internet of Things (IoT)-enheter, i kombination med trenden att arbeta varifrån som helst, gör att efterfrågan på skydd av nätverksinfrastruktur ökar kraftigt. DACH-regionen är också bas för några av de stora och avancerade IoT-system som idag står inför cyberhot av både kommersiell och spionagerelaterad karaktär. I sin årsrapport rapporterar Tysklands federala kontor för informationssäkerhet (BSI) att landet står inför ett allvarligt och växande cyberhot i och med att samhället blir mer digitalt och därmed påverkar bärande samhällsfunktioner som energi- och sjukvårdsinfrastruktur.\n\nClavister har länge verkat i DACH-regionen. Genom nära samarbeten med distributörer och partners kan Clavister erbjuda nätverkssäkerhet, identitetshantering och Zero Trust-lösningar. Clavisters erbjudande som pålitligt europeiskt cybersäkerhetsföretag lämpar sig väl för leverantörer av kritisk infrastruktur, särskilt som Rysslands krig mot Ukraina har eskalerat cyberhoten i regionen ytterligare.\n\nClavister har på senare tid tecknat kundkontrakt inom alltifrån försvar, hälso och sjukvård (Johannes Diakonie) samt energisektorn (Stadtwerke Leipzig) – allesammans kundgrupper som ingår i ett lands kritiska infrastruktur och som kräver cybersäkerhet producerad inom EU. Clavister är ett betrott varumärke som erbjuder fullständig transparens vilket är högt prioriterat i DACH-regionen. Med 25 års erfarenhet och hotmedvetenhet inom det europeiska cybersäkerhetsområdet är Clavister väl lämpat att säkra samhällets grundvalar.\n\n– Clavisters DACH-team förstår den framväxande hotbilden på DACH-marknaden väldigt väl. Vi befinner oss i ett bra läge för att kunna erbjuda vår hela portfölj genom ett lokalt nätverk av distributörer och partners, säger John Vestberg, Clavisters VD. Jag är mycket glad att se våra resultat i denna prioriterade region för Clavister och att kunna tjäna våra kunder inom kritisk infrastruktur.\n\nFoto: Gerd Altmann",
    "PolePosition: Janne Blomqvist & Scott Mitchell": "Nu vet vi hur 2023 års tävlingskalender för Formel 1 ser ut. Första tävlingshelgen äger rum 3-5 mars när säsongen inleds i Bahrain. Avslutningen sker i Abu Dhabi med målgång söndagen den 26 november.\n\n24 tävlingar under ett år, det är fler än någon gång tidigare. I år körs ”bara” 22 tävlingar.\n\nHelt nytt i kalendern är, som vi tidigare skrivit om, Las Vegas. Nytt, om än inte helt nytt, är Kinas Grand Prix som uteblev under 2022 på grund av covid-19-restriktioner.\n\nQatar är också tillbaka efter ett års uppehåll.\n\nRyssland kommer däremot inte tillbaka. Det fleråriga kontrakt som fanns mellan F1 och ryska organisationen bröts i våras.\n\nF1-kalendern 2023 05 mar Bahrain (Sakhir) 19 mar Saudiarabien (Jeddah) 02 apr Australien (Melbourne) 16 apr Kina (Shanghai) 30 apr Azerbajdzjan (Baku) 07 maj Miami (Miami) 21 maj Emilia Romagna (Imola) 28 maj Monaco (Monaco) 04 jun Spanien (Barcelona) 18 jun Kanada (Montreal) 02 jul Österrike (Spielberg) 09 jul Storbritannien (Silverstone) 23 jul Ungern (Budapest) 30 jul Belgien (Spa) 27 aug Nederländerna (Zandvoort) 03 sep (Italien Monza) 17 sep Singapore (Singapore) 24 sep Japan (Suzuka) 08 okt Qatar (Losail) 22 okt USA (Austin) 29 okt Mexiko (Mexico City) 05 nov Brasilien (Sao Paulo) 18 nov Las Vegas (Las Vegas) 26 nov Abu Dhabi (Yas Marina)",
    "Martin Sjögren talar ut om Norges EM-fiasko: Orealistiskt med medaljmål": "Det blev en sommar att glömma för Norge. Landslaget misslyckades att ta sig vidare från sin grupp och den stora rubriken var EM-historiens största förlust någonsin – 0-8 mot England.\n\nNorges dåvarande förbundskapten Martin Sjögren fick kort efter uttåget lämna sitt uppdrag. Han förlängde avtalet med det norska fotbollsförbundet så sent som i fjol. Då beslöt man att en utvärdering skulle göras efter årets EM.\n\n– Den dialogen har vi varit helt eniga i, jag och Lise Klaveness (ordförande i förbundet). Att det inte blev en fortsättning var ganska naturligt, säger han till SVT Sport.\n\nEfter 4-1-segern i premiären mot Nordirland vände lyckan för Norge.\n\n– Sen kom vi till drabbningen med England, där vi inte ens hade kunnat drömma om att vi skulle få den matchen och stora förlusten. Den i sin tur påverkar ingången till matchen mot Österrike och det är fullt naturligt.\n\nTung stämning i Norge\n\nDet låter som att spelartruppen var nedbruten inför Österrike?\n\n– Ja, fullt förståeligt. Det var svårt att där och då, efter den insatsen, gjuta mod i alla. Det handlar ju inte bara om spelartruppen, det handlar om ledarstaben också. Alla försökte verkligen och jobbade väldigt hårt med sig själva för att bygga upp tron.\n\nHur var stämningen i truppen efter förlusten mot England?\n\n– Väldigt besviket. Det var nog många som kände att det här var på en lägre nivå än vad vi någonsin hade kunnat tro.\n\n– I efterhand lider jag med spelarna som har fått vara med om en sådan förnedring som det var.\n\nSjögren om de orealistiska målen\n\nVar det realistiskt att ha ett medaljmål?\n\n– Nej, egentligen inte. Vi hade satt upp ett drömmål i sig att ta medalj. Det var väl en extremt positiv realism i det. Om vi hade träffat rätt på allt så hade vi haft möjlighet att ta medalj. Men med konkurrensen var det inte realistiskt.\n\nDet har ju varit en hel del kritik mot dig. Hur hanterar man det som person?\n\n– Jag är ju också människa, jag är ju ingen robot som är immun mot vad folk tänker och tycker. Men det är en del av det här.\n\n– Man får vara lite som en gås och låta det rinna av, men det är klart att man blir lite präglad av det.\n\nVad väntar framåt jobbmässigt för dig?\n\n– Jag är motiverad att ta mig an ett projekt, väldigt gärna på klubbsidan.",
    "”SD ett av Europas starkaste radikala högerpartier”": "BRYSSEL. Står sig prognosen för Sverigedemokraterna är partiet i nivå med vad systerpartier i Norden som bäst presterat vid val.\n\n– SD är nu ett av de mest framgångsrika partierna i Europa i sin kategori, säger Andreas Johansson Heinö, statsvetare och förläggare på Timbro.",
    "Recension: Elfriede Jelineks \"Älskarinnorna\" på Uppsala stadsteater - Kulturnytt i P1": "Föreställning: Älskarinnorna av Elfriede Jelinek\n\nScen: Uppsala Stadsteater\n\nRegi: Anja Suša\n\nDramatisering: Tom Silkeberg\n\nSkådespelare: Anna Carlsson, Lolo Elwin, Jennifer Amaka Pettersson, Moa Silén, Natalie Sundelin\n\nAlperna som ett folkloristiskt vykort i fonden, de fem skådespelarna har bruna rockar som det står Uppsala stadsteater på och tar sig liksom motvilligt an uppgiften, Österreich 1975, på scenen ligger rekvisitan, svullna skyltdockor av strumpbyxor och i det vackra landskapet döljer sig en fabrik som tillverkar underkläder.\n\nBrigitte kämpar sig ut från fabriken, den enda vägen går igenom Heinz feta elektrikerkropp som också heter Heinz, som det heter i en klassisk Jelinekformulering. Man får inte låta sig förföras av drömmen om lyckan utan ha det materiella för ögonen och Brigitte kämpar med schnitzlar mot rivalen, borgarflickan Susi, bara hon blir med barn har hon sitt på det torra. Stackars Paula tror på kärleken och går under i detta baktalande lokalsamhälle, hennes handelsvärde lika med noll. Mannen är alltid alkoholist.\n\nDet är ett lysande skådespeleri där masker och attribut åker på och av och karaktärerna naglas fast utan nåd, Heinz i lederhosen, Heinzsystern med vidhängande bebis, snygg-Erich som bara älskar sprit och moppar. I hörnet av scenen en glasbox med en handdriven vev som spelar tyska schlagers och där neonbokstäverna Kärlek övervinner allt blinkar till om man anstränger sig.\n\nDet är snart femtio år sen Elfriede Jelineks roman Älskarinnorna kom ut där hon som alltid hånade Österrike, den unkna idyllen som knappt sopat nazismen under mattan, de cementerade patriarkala strukturerna, de krossade drömmarna i konsumtionssamhället. Kärlek är kallare än döden. Rädsla urholkar själen.\n\nLiksom i romanen finns i föreställningen ett vi, ett kollektivt mummel, en misantropisk speaker som iakttar denna dessvärre ständigt aktuella historia från sidan, där skadeglädjen och utfrysningen är de mest förekommande känslorna, och där människorna i den trånga dalgången slutligen äter på varandra. Ingen ska ta något ifrån oss. Någon går under någon klarar sig.\n\nDet är en halsbrytande uppsättning, grotesk och skoningslös, Jelineks analys av Österrike 1975 sträcker sig ut över oss."
}