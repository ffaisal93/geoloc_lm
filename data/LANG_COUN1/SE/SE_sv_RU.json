{
    "Unga män försöker lämna Ryssland på cykel: ”Enda sättet att komma över gränsen”": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Skjutning på värvningscenter i Ryssland": "Skjutning på värvningscenter i Ryssland\n\nPublicerad: I dag 08.39 Uppdaterad: I dag 10.45\n\nEn person har öppnat eld på en värvningsanläggning för soldater i Sibirien.\n\nHittills har en person rapporterats skadad.\n\nSkytten greps kort efter dådet.\n\nEn person har öppnat eld på en militäranläggning i den ryska regionen Irkutsi i Sibirien under måndagsmorgonen, rapporterar AFP.\n\nAnläggningen används för att värva soldater till kriget i Ukraina.\n\nEn rekryteringsofficer ska ha skadats i skjutningen. Mannen greps omedelbart och ”kommer definitivt att straffas”, skriver Igor Kobzev, guvernör i Irkutsk, i ett inlägg på Telegram.\n\nFlera ryska Telegram-kanaler har publicerat en video som påstår sig visa händelsen. I inspelningen avlossas minst ett skott.\n\nDen oberoende nyhetswebbplatsen Meduza citerar flera rapporter om att skytten ska ha sagt att \"ingen vill slåss\" och \"låt oss alla gå hem nu\" innan han började skjuta.\n\nhelskärm Arkivbild\n\nUppgifter: Över en miljon ska värvas – stora protester\n\nFörra veckan rapporterade den ryska tidningen Meduza att Ryssland kommer stänga sina gränser för män i mobiliseringsåldern. Enligt en källa är det troligt att förbudet införs 28 september, på onsdag.\n\nExakt hur många som ska plockas in i kriget är i nuläget oklart.\n\nEnligt Meduza rör det sig om över en miljon ryssar. Landets utrikesminister Sergej Lavrov har däremot pratat om att 300 000 människor ska mobiliseras.\n\nUppgifterna om upprustningen har väckt starka reaktioner i Ryssland och lett till demonstrationer på flera håll. Enligt människorättsgruppen OVD-info har 2 350 ryssar frihetsberövats under protesterna.\n\nMobiliseringen har även kritiserats av högt uppsatta ryska politiker.\n\n– Det är absolut oacceptabelt. Jag anser att det är helt rätt att det utlöser en skarp reaktion i samhället, säger Valentina Matviyenko, ordförande för det ryska överhuset i ett inlägg på Telegram.",
    "Flera döda i skolskjutning i Ryssland": "De första rapporterna om skjutningen inkom vid niotiden på måndagsmorgonen efter att en man tagit sig in på en skola i staden Izjevsk i delrepubliken Udmurtien och öppnat eld.\n\nEfter attacken tog gärningsmannen, en 34-årig tidigare elev, sitt eget liv.\n\nBar t-shirt med hakkors\n\nEnligt nationalgardet använde sig gärningsmannen av två ursprungligen icke-dödliga vapen som anpassats för skarp ammunition.\n\nEn videosekvens från Rysslands utredningskommittén visar hur den avlidne mannen ligger på golvet i ett av klassrummen. På sig har han en t-shirt med ett hakkors på bröstet. Utredarna undersöker nu mannens kopplingar till nynazistiska rörelser.\n\n17 personer ska ha dödats i attacken, varav elva är barn. 24 personer ska ha skadats.",
    "Mer protester i Ryssland": "Folk i Ryssland protesterar\n\nmot kriget i Ukraina.\n\nProtesterna är i\n\nfler än 40 städer.\n\nPoliser försöker\n\natt stoppa protesterna.\n\nDe slår folk som protesterar.\n\nPoliserna har tagit fast\n\nflera tusen människor.\n\nI Ryssland är det förbjudet\n\natt protestera mot kriget.\n\nProtesterna började\n\ni förra veckan.\n\nDå sa Rysslands president\n\natt fler soldater ska skickas\n\ntill kriget i Ukraina.\n\nDet är vanliga människor\n\nsom ska tvingas att bli soldater.\n\nDet är flera hundra tusen människor.\n\nEfter att presidenten sagt det\n\nbörjade folk att protestera.\n\nNu flyr människor\n\nfrån Ryssland.\n\nDe vill inte bli\n\ntvingade att kriga.\n\nEn av dem som flyr\n\när en man som heter Oleg.\n\nHan är 29 år.\n\nHan lämnar sin fru\n\nsom är gravid.\n\nMen han säger att han\n\ninte har något val.\n\n– Jag kan inte låta\n\nRysslands ledare\n\ngöra mig till en mördare.\n\nDe ska inte få\n\nskicka mig till ett krig\n\nsom jag tycker är fel.\n\nDet säger Oleg till den brittiska\n\ntidningen The Guardian.\n\n8 SIDOR/TT",
    "Viktigast i veckan: Ryssland mobiliserar – nya EU-sanktioner väntar": "Europaportalen sammanfattar veckans händelser i europeisk politik.\n\nAtt Putin mobiliserar 300 000 nya soldater till det illegala kriget mot Ukraina får EU att ta till nya sanktioner för att öka pressen på Ryssland. – Ytterligare restriktiva åtgärder mot Ryssland kommer att läggas fram, sade EU:s utrikeschef Josep Borrell. Samtidigt kommer signaler från Ungern att premiärminister Viktor Orbán, den EU-ledare som står Putin närmast, vill att EU ska avsluta sina sanktioner mot rysk energi.\n\nUngern, som av Europaparlamentet inte längre klassas som en demokrati, kan enligt EU-kommissionen bli av med 80 miljarder kronor i EU-stöd till Ungern om landet inte skärper reglerna för korruption, upphandling och intressekonflikter. Ungern har lovat bättring.\n\nEn genomgång av alla EU-länders miljöarbete visar att Sverige har tydliga och delvis stora brister både i sitt naturskydd och i avfallshantering.\n\nTill sist noteras\n\n… att Sverige fortsatt rankas som det mest innovativa EU-landet i kommissionens årliga sammanställning\n\n… att utrymmet i svensk ekonomi för att kompensera hushåll och företag för höga energipriser i dagsläget är relativt stort då man tillhör de EU-länder som har i särklass minst prisstöd\n\n…att det snabbaste sättet att sänka de höga energipriserna är att spara på el, visar en undersökning",
    "Ingmar Nevéus: Ryska krigsvägrarna blir ett dilemma för Europa": "Brinnande värvningskontor, protester bland etniska minoriteter, till och med mordförsök på militärer. Vissa ser tecken på att Putins massmobilisering är början på Rysslands sönderfall.\n\nFör länder i väst är dilemmat följande: ska vi ta emot de ryssar som flyr nu? Eller är det bättre att de stannar hemma och håller trycket uppe mot regimen i Moskva?",
    "Uppgifter: Ryssland stänger gränsen för män": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Massmöten mot Putin i stora delar av Ryssland": "Hoppsan!\n\nEtt tekniskt fel har uppstått. Din skärm är smalare än innehållet på denna sida. Vill du visa Expressen i ett bättre anpassat format?\n\nDu kan alltid välja vilket format sidan ska visas i, i sajtens sidfot.",
    "Tusentals ryssar flyr landet medan mobiliseringen pågår": "Omgående efter Vladimir Putins besked i veckan om partiell mobilisering kom rapporter om att flygbiljetter från Ryssland sålde slut på bara några minuter. Parallellt med att mobiliseringen nu är i gång har antalet ryssar som lämnar landet ökat. De senaste dagarna har köerna ringlat långa vid gränsövergångar till Finland, Armenien och Georgien.\n\nVid gränsövergången till Georgien nära ryska Vladikavkaz sträckte sig bilköerna över åtta kilometer på lördagen, skriver BBC med hänvisning till karttjänster från det ryska internetbolaget Yandex.\n\n– Det handlar inte om att vi är rädda, det handlar om att vi inte gillar den här situationen. Jag tycker inte särskilt mycket om vad de gör i Ukraina. Jag tycker synd om våra bröder i Ukraina. Jag har många släktingar där och jag tycker inte alls om detta, säger Maxim Khatuntsev, som tagit sig från Ryssland över gränsen till Georgien.\n\n– Jag ska försöka hitta ett jobb i Georgien, sa Alexander till sajten till Euronews Georgia när han landade på Tbilisis flygplats.\n\nÖver 8000 ryssar till Finland – på ett dygn\n\nEnligt den finska gränsbevakningen kom 7 662 ryska medborgare till Finland över landets östra gräns på lördagen, rapporterar Yle, som skriver att ytterligare 700 ryssar har kommit till Finland andra vägar under det senaste dygnet.\n\nEstland, Lettland och Litauen stängde nyligen gränserna för de flesta ryssar. Restriktionerna gäller även för ryssar som har inresevisum i Schengen-området men det finns undantag till exempel för personer som har EU-medborgare i familjen eller om det föreligger humanitära skäl. Även Finland har aviserat att hårdare inreseregler för ryssar kommer att vara på plats inom kort.\n\nKremls talesperson Dmitry Peskov sa i veckan att rapporterna om flygbiljetter som säljer slut är “överdrivna”. I samband med uttalandet avstod han från att förneka att män som greps i onsdags för att protestera mot mobiliseringen ska ha mottagit inställeseordrar till den ryska armén.\n\nUppgifter: Ryssland kommer stänga gränsen\n\nPå söndagen kom uppgifter om att Ryssland planerar att stänga gränserna för män i mobiliseringsbar ålder. Det enligt källor till den oberoende exilryska tidningen Meduza. Enligt en av tidningens källor är det troligt att förbudet införs den 28 september – efter att de så kallade folkomröstningarna i de ryskockuperade områdena av Ukraina har genomförts.\n\nDet kommer enligt källorna också att införas krav på tillstånd av militären för alla män att lämna landet.",
    "Rysslands annektering presenteras på fredag": "Klockan tickar ner mot skräckdatumet fredagen den 30:e då Ryssland förmodas presentera annekteringen av fyra regioner – en yta lika stor som Lappland.\n\n– Som jag tolkar det hänger ”folkomröstningarna” direkt samman med mobiliseringen, säger militärstrategen Joakim Paasikivi.",
    "Här får krigsdrabbade flyktingar hjälp – i Ryssland": "I staden Belgorod, strax norr om gränsen till Ukraina, har ryska familjer skänkt mat, kläder och andra förnödenheter till de människor som har behövt lämna sina hem på grund av kriget.\n\n– Alla som tvingats bort bör få hjälp, säger Julia Nemtjinova som är koordinator på ett hjälpcenter i Belgorod.\n\nSe när SVT besöker det ryska hjälpcentret i spelaren ovan.",
    "Rösterna inifrån Ryssland: Människor är som förlamade": "I slutet av veckan inleddes Rysslands skenomröstningar i ryskockuperade områden i Ukraina efter Putins mobiliseringsbesked. En utveckling som enligt många experter tar kriget in i en ny, allvarligare fas.\n\nI samband av mobiliseringsbeskedet svarade många ryssar med omfattande protester och ett tusental demonstranter ska nu ha gripits av landets polis. I ljuset av detta släpps nu Elin Jönssons nya minidokumentär, Putins gisslan – röster inifrån, där hon möter de ryssar som vågar säga vad de tycker om den ryska regimen och om kriget.\n\n“Vi är lika oskyldiga som ukrainarna, men det är värre för dem. Där är det krig, men även vi hålls gisslan,” säger en man som figurerar i dokumentären.\n\nMänniskor räds att bli gripna\n\nElin Jönsson är utrikesreporter och tidigare Rysslandkorrespondent på SVT och är nyligen hemkommen från Ukraina. När SVT Morgonstudion frågar henne om hur människor i Ryssland reagerat på de senaste dagarnas utveckling svarar hon snabbt “folk har panik”.\n\n– Det är väl bra på ett sätt för då har det väl gått upp för ryssarna att det handlar om dem. Det har varit en ganska lång period när människor har känt att kriget inte handlar om dem, säger hon.\n\nJönsson beskriver att de hon intervjuat till dokumentären alla är emot kriget och känner en enorm skräck.\n\n– De känner sig förlamade av rädslan för att bli gripna, men också förlamade av sin maktlöshet, säger hon.\n\n– De upplever att de inte hinner gå ut. De hinner inte samla sig innan polisen har slagit till och konsekvenserna är så allvarliga att det inte är värt det.\n\nHör Elin Jönsson berätta om arbetet med dokumentären och om de ryssar som bara önskar att kriget ska vara över i videon ovan.",
    "Ryssland står emot sanktioner bättre än man trott": "Det dröjde inte många dagar efter den ryska invasionen av Ukraina i februari innan EU och USA svarade med ekonomiska sanktioner. Då var förhoppningen att de snabbt skulle tvinga den ryska ekonomin på knä. Men än så länge har de mest drastiska åtgärderna, som att utestänga alla ryska banker från det internationella betalsystemet Swift eller stoppa all rysk export av olja och gas, uteblivit.\n\nI ett läge där EU går in i nya förhandlingar om tuffare sanktioner är den ryska ekonomin starkare än väntat.",
    "”Jag skulle aldrig någonsin kunna spela i Ryssland” – Lagkaptenen vill inte se KHL-förvärv i Örebro": "Medan kriget i Ukraina trappas upp spelar sex svenska spelare fortfarande i den ryska ishockeyligan KHL.\n\nMånga tvekar inför att välkomna dem tillbaka till svensk ishockey, om de skulle bryta sina kontrakt eller vända hemåt senare.\n\n– I mina ögon är de som skrivit nya kontrakt och åkt över nu förlorade för diskussion, säger Örebros lettiske lagkapten Rodrigo Abols.",
    "Nya EU-sanktioner utlovas efter ryska hot": "Putins nya hot om militär upptrappning i Ukraina har ökat trycket på nya EU-sanktioner mot Ryssland. – Ytterligare restriktiva åtgärder mot Ryssland kommer att läggas fram så snart som möjligt, sade EU:s utrikeschef Josep Borrell efter ett möte med EU:s utrikesministrar på onsdagskvällen. Ett pristak på rysk olja och förbud mot ryska lyxvaror är möjliga åtgärder.\n\nEfter att den ryske presidenten på onsdagen deklarerat en kraftig militär upptrappning i Ukraina med hot om att använda “alla tillgängliga resurser” – läs: även kärnvapen – för att vinna kriget, har diskussionerna om nya EU-sanktioner mot Ryssland tagit fart.\n\n– Jag tror att detta kräver sanktioner från vår sida igen, sade EU-kommissionens ordförande Ursula von der Leyen till CNN på onsdagen.\n\nEU:s utrikesministrar, som den här veckan befinner sig i New York för FN:s årliga generalförsamling, träffades på onsdagskvällen och nya sanktioner var en av diskussionspunkterna.\n\nEU:s utrikeschef Josep Borrell sade efter mötet att det finns en enighet bland medlemsländerna att gå vidare med nya sanktioner “som påverkar de mest relevanta faktorerna av rysk ekonomi” och att fortsätta att rikta in sig på personer som är ansvariga för kriget.\n\n– Ytterligare restriktiva åtgärder mot Ryssland kommer att läggas fram så snart som möjligt i samordning med våra partners, sade Borrell på en presskonferens efter mötet.\n\nEnligt EU:s utrikeschef ska unionen nu arbeta med att ta fram ett nytt paket med sanktioner “som kommer att påverka nya områden av den ryska ekonomin, särskilt de tekniska”.\n\n– Och det kommer att finnas en ny lista över [sanktionerade] personer. Idag kunde vi inte bestämma vilka personer, vilken sektorer och vilka belopp, sade Borrell, som också sa sig vara övertygad om att EU-ledarna kommer att kunna nå en enhällig överenskommelse om det nya sanktionspaketet.\n\nPå fredag förväntas medlemsländernas EU-ambassadörer diskutera ytterligare detaljer i sanktionspaketet.\n\nEnligt källor till tidningen Politico kan ett pristak för rysk olja vara en möjlig åtgärd, men även förbud mot import av ryska diamanter och andra lyxvaror.\n\nEn talesperson för EU-kommissionen ville på torsdagen inte ge några mer detaljer om vare sig innehåll eller tajming för nya sanktioner utan underströk att det här nu var en diskussion som pågår med EU-länderna.\n\n– Det är där som sakerna avgörs.",
    "RYSSLAND: NYA OMRÅDEN KOMMER VARA UNDER FULLT SKYDD - LAVROV": "STOCKHOLM (Nyhetsbyrån Direkt) Rysslands utrikesminister Sergej Lavrov indikerade vid ett FN-möte i helgen att annekterade områden i östra Ukraina kommer att vara under \"fullt skydd\" från Ryssland.\n\nDet rapporterar Reuters.\n\nHan ansattes vid ett FN-möte hårt av journalister om vad som blir Rysslands nästa steg i Ukraina-kriget, men gav rådet att \"läsa Putin\".\n\n\"Ni bör läsa Putin oftare och noggrannare\", sade han.\n\nVladimir Putin talade i förra veckan om att försvara ryska områden med \"alla nödvändiga medel\". Så kallade folkomröstningar hålls i fyra regioner i östra Ukraina, Luhansk, Donetsk, Cherson och Zaporizjzja, under helgen för att eventuellt ansluta dem till Ryssland. Väst befarar att Putin skulle vara redo att använda kärnvapen för att försvara dem.\n\nPutin har beordrat en \"delvis mobilisering\" av reserver, vilket utlöst omfattande demonstrationer i landet.\n\nTvå högt uppsatta ledamöter i duman (och Putin-lierade), Vjatjeslav Volodin och Valentina Matvijenko, kritiserade hur mobiliseringen går till, och det kommer obekräftade uppgifter om att Ryssland planerar att stänga gränsen för män i vapenför ålder.\n\nVita husets nationella säkerhetsrådgivare Jake Sullivan sade till CBS på söndagen att Putins kärnvapenhot är något som de tar mycket allvarligt på.\n\n\"Vi har kommunicerat direkt och privat på mycket hög nivå till Kreml att användandet av kärnvapen kommer att få katastrofala konsekvenser för Ryssland, att USA och dess allierade kommer att agera beslutsamt, och vi har varit tydliga och specifika om vad det innebär\", sade han.\n\nSamtidigt uppger bedömare att en mobilisering av kärnvapnen i Ryssland är komplicerad och tar tid, vilket skulle uppfattas av underrättelsekällor och kunna ge tid för en respons innan användandet, skriver Financial Times.",
    "Sverige vill arrangera VM utan Ryssland": "",
    "Ryssland släpper svensk krigsfånge: ”På väg till Sverige”": "Svensken var åtalad för deltagande i strid i egenskap av legosoldat och riskerade dödsstraff, uppger Ann Linde.\n\n– Jag kan bekräfta att den svensk som i maj frihetsberövades av ryska styrkor i Donetsk är fri och på väg till Sverige.\n\nHon fortsätter:\n\n– Den så kallade rättegången mot svensken var planerad att ske i Donetsk i början av oktober, säger Linde.\n\nFörhandlingar med Saudiarabiens kronprins\n\nEnligt Reuters har Ryssland släppt tio krigsfångar med utländsk medborgarskap som tillfångatagits i Ukraina, däribland den svenske man som varit tillfångatagen.\n\nUtöver svensken rör det sig om fem brittiska medborgare, en kroat, en marockansk medborgare och två amerikaner, enligt ukrainska myndigheter.\n\n– Regeringen har arbetat intensivt med ärendet, säger Ann Linde.\n\nBeslutet att släppa de tio krigsfångarna ska ha tagits efter förhandling med Saudiarabiens kronprins Mohammed Bin Salman, uppger Reuters.\n\nBland fångarna finns, förutom den svenske mannen, även en amerikan, en britt och en marockan, enligt Reuters.",
    "UTRIKES: Glädjebesked för Putinmotståndare i Ryssland": "Ryska medborgare som vägrar att lyda landets diktators mobiliseringsorder kan få skydd i EU.\n\nMänniskor som omfattas av mobiliseringen men inte tänker delta i striderna kan tilldelas asyl i EU, rapporterar norska Dagbladet.\n\nJobbar på gemensam lösning\n\nTills vidare kommer asylansökningarna att behandlas individuellt.\n\nParallellt jobbar hela unionen med att hitta ett gemensamt förhållningssätt som ska gälla för alla stater.\n\nDet säger EU:s talesperson Anita Hipper, enligt den norska tidningen.\n\n– Det här är en situation utan motstycke.\n\nTar emot vapenvägrare\n\nTyskland är ett av länderna som med öppna armar kommer att ta emot ryska vapenvägrare.\n\n– Desertörer som hotas av allvarligt förtryck kan vanligtvis få internationellt skydd i Tyskland, säger landets inrikesminister Nancy Faeser.\n\n\"Välkomna till Tyskland\"\n\nDen tyska justitieministern Christine Lambert har kommenterat beskedet på Twitter.\n\n– Alla som hatar Putins väg och älskar liberal demokrati är välkomna till Tyskland, framhåller hon och avslutar inlägget med hashtaggen “partiell mobilisering”.\n\n300 000 reservister\n\nEU-beskedet kommer dagen efter Vladimir Putin beordrade en mobilisering av 300 000 reservister som ska förstärka Ryssland i dess anfallskrig mot Ukraina.\n\nEn mobilisering som enligt myndighetskällor i landet kan uppgå till hela en miljon människor istället.\n\nFlyr landet\n\nSedan Putins nya order gör nu människor som riskerar att dras in i kriget allt för att fly landet.\n\nDirektflyg till flera storstäder utanför Ryssland blev genast fullbokade.\n\nSamtliga direktflyg från Ryssland till Istanbul i Turkiet, Jerevan i Armenien och Tbilisi i Georgien är slutsålda, rapporterar oberoende nyhetssajterna Meduza och Lenta. Jakten på biljetter inleddes redan på tisdagen, då Putin egentligen skulle hålla sitt tal.\n\nFörsöker ta sig in i Sveriges grannland\n\nTrycket har även ökat på Sveriges och Rysslands grannland, Finland.\n\nLånga bilköer på flera hundra meter breder ut sig vid den finsk-ryska gränsen, enligt finska tidningen Iltasanomat.\n\nEnligt uppgifter till en annan finsk tidning har 4 400 ryska medborgare tagit sig över gränsen under onsdagen – en ökning med 57 procent jämfört med samma dag förra veckan.\n\nMen läget är under kontroll. Det bekräftar gränsbevakningsmästare Tuomas Hurskaine.\n\n– Vi följer med läget, och det ser ut att bli livligare ju längre in på dagen vi kommer. Allt har gott bra, och vi behöver knappast ringa in mer personal, säger han till finska Yle.\n\nFoto: V. Tenevoy\n\nText: Redaktionen",
    "Uttalande av EU:s utrikesrepresentant om Rysslands anfallskrig mot Ukraina": "Europeiska unionen fördömer i starkast möjliga ordalag Rysslands senaste upptrappning av landets olagliga, oprovocerade och oberättigade aggression mot Ukraina. Trots många uppmaningar från det internationella samfundet till Ryssland att omedelbart upphöra med sin militära aggression mot Ukraina har den ryska ledningen tyvärr beslutat annorlunda. Den 21 september valde Ryssland konfrontationens väg genom att tillkännage delmobilisering i Ryssland, genom att stödja anordnande av olagliga ”folkomröstningar” i de ukrainska territorier som för närvarande är ockuperade av Ryssland och genom att återigen hota med att använda massförstörelsevapen.\n\nEU upprepar sitt starkaste fördömande av planerna på att anordna olagliga ”folkomröstningar” som syftar till rysk annektering av delar av regionerna Donetsk, Cherson, Luhansk och Zaporizjzja – områden i Ukraina som för närvarande är ockuperade av Ryssland. Dessa olagliga ”folkomröstningar” är ytterligare en flagrant kränkning av Ukrainas oberoende, suveränitet och territoriella integritet och ett allvarligt åsidosättande av FN-stadgan.\n\nRysslands agerande i Ukraina fortsätter att hota freden och säkerheten i Europa och världen över och får allvarliga globala konsekvenser i form av ökad livsmedelsotrygghet och stigande energipriser. EU upprepar sin uppmaning till Ryssland att respektera principerna i FN-stadgan och att dra tillbaka dessa olagliga planer. Ryssland, dess politiska ledarskap och alla som deltar i anordnandet av dessa ”folkomröstningar” samt andra kränkningar av folkrätten och internationell humanitär rätt i Ukraina kommer att ställas till svars:Ytterligare restriktiva åtgärder mot Ryssland kommer också att införas så snart som möjligt i samordning med våra partner. EU och dess medlemsländer kommer aldrig att erkänna dessa områden som något annat än en del av Ukraina och kommer att fortsätta att stödja Ukrainas ansträngningar att återställa sin territoriella integritet så länge det är nödvändigt.\n\nI enlighet med FN-stadgan och folkrätten utövar Ukraina sin legitima rätt att försvara sig mot Rysslands aggression för att återfå full kontroll över sitt territorium och har rätt att befria ockuperade territorier inom sina internationellt erkända gränser. Vi hyllar den ukrainska försvarsmaktens tapperhet och hälsar med glädje dess framgångar under den pågående motoffensiven. Vi kommer att fortsätta att stödja dess ansträngningar genom att tillhandahålla militär utrustning så länge det behövs.\n\nUtöver det enorma lidande som orsakats av Rysslands aggression mot det ukrainska folket har Ryssland valt att ytterligare öka kostnaden för kriget även för den ryska befolkningen genom en delmobilisering.\n\nHänvisningarna till kärnvapen påverkar inte vår beslutsamhet, föresats och enighet att stå vid Ukrainas sida eller vårt omfattande stöd till Ukrainas förmåga att försvara sin territoriella integritet och suveränitet så länge som krävs. Vidare bekräftar EU sitt åtagande att fortsätta att stödja de östliga partnerländernas och västra Balkans motståndskraft.\n\nEU står fast vid sitt orubbliga stöd för Ukrainas självständighet, suveränitet och territoriella integritet, och kräver att Ryssland omedelbart, fullständigt och villkorslöst drar tillbaka alla sina trupper och all militär utrustning från Ukrainas hela territorium inom landets internationellt erkända gränser.\n\nKandidatländerna Nordmakedonien, Montenegro, Albanien, Ukraina och Republiken Moldavien, de potentiella kandidatländerna i stabiliserings- och associeringsprocessen Bosnien och Hercegovina* och Georgien samt Efta- och EES-länderna Island, Liechtenstein och Norge ansluter sig till detta uttalande.\n\n* Nordmakedonien, Montenegro, Albanien och Bosnien och Hercegovina omfattas även fortsättningsvis av stabiliserings- och associeringsprocessen.",
    "Hör samtalet: Ryska höjdarens son luras med inkallelseorder": "”Jag tänker faktiskt inte inställa mig hos er imorgon klockan 10.00. Ni ska förstå en sak, att mitt efternamn är Peskov. Det blir inte riktigt korrekt om jag inställer mig där”, hörs Nikolaj Peskov säga i inspelningen, och menar att det finns ”politiska aspekter” att ta hänsyn till.\n\nDen oberoende exilryska tidningen Meduza skriver att Dmitrij Peskov bekräftat att Navalnyjs medarbetare har talat med hans son. Enligt Gudrun Persson, Rysslandsforskare vid Totalförsvarets forskningsinstitut (FOI), är det just spridningen av klippet som är intressant.\n\n– Videon illustrerar den djupa misstron som finns i den ryska befolkningen, att eliten på något sätt alltid klarar sig undan och har sina egna privilegier.\n\nElin Jönsson: Finns ett förakt mot eliten\n\nSVT:s utrikesreporter Elin Jönsson säger att det till och med finns ett förakt mot människorna som får fördelar i det ryska samhället.\n\n– Man ser dem dagligen om man bor i Moskva. De kan begå allvarliga brott utan konsekvenser och folk är otroligt trötta på det. Så det är klart att det får ett stort genomslag.\n\nHör det uppmärksammade telefonsamtalet i klippet ovan.",
    "Marija, 26, chattade med läsarna om livet i Ryssland": "Marija, 26, chattade med läsarna om livet i Ryssland\n\nhelskärm\n\nRyska Marija, 26, är en förrädare, anser hennes mamma. Orsak: hon är kritisk mot kriget i Ukraina.",
    "Belarus stoppar export av industriprodukter till Ryssland": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Ryssland förlorar full kontroll över Luhansk": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Finlands Marin: Öka trycket på Ryssland": "Finlands statsminister Sanna Marin vill se ytterligare sanktioner mot Ryssland och understryker vikten av att EU står enat mot den ryska \"utpressningen\". – Framför allt måste vi fortsätta tillhandahålla Ukraina alla former av stöd och vara beredda att införa ännu striktare sanktioner, sade Marin.\n\nDen socialdemokratiska finländska statsministern Sanna Marin talade i dag tisdag i EU-parlamentet i Strasbourg. I fokus stod grannlandet Rysslands anfallskrig mot Ukraina och dess konsekvenser för EU. Hon pekade på behovet av att medlemsländerna inte låter sig ”utpressas” av Rysslands skruvande på gaskranen.\n\n– Vi behöver nu enighet mer än någonsin tidigare när Ryssland använder energi som ett vapen mot Europa. Ett EU som är splittrat inbördes är svagt och det är precis vad Ryssland vill., sade Marin.\n\nHon tillade att Ryssland med sitt krig ”förstör sin ekonomi och framtid” och EU:s tillit till landet för en lång tid framöver.\n\n– Rysslands agerande har enat väst som aldrig tidigare samtidigt som Ryssland är ensammare än någonsin tidigare, sade statsministern.\n\nMer sanktioner och än svårare för ryssar att ta sig till EU\n\nEU har i sju omgångar infört sanktioner mot Ryssland med bland annat importstopp för rysk olja och exportförbud av viktiga varor från EU till Ryssland. Sedan det senaste sanktionspaketet antogs i juli har inga nya föreslagits. Detta vill Sanna Marin se en ändring på.\n\n– Framför allt måste vi fortsätta tillhandahålla Ukraina alla former av stöd och vara beredda att införa ännu striktare sanktioner, sade Marin.\n\nEU har enats om att slopa sitt avtal om förenklade viseringsförfaranden med Ryssland och därmed göra det krångligare för ryska medborgare att komma till EU. Men den finländska ledaren anser att detta inte är tillräckligt och krävde ytterligare åtgärder för att hindra ryssar från att ta sig till medlemsländerna.\n\nSkynda på klimatomställningen\n\nSanna Marin berörde även de höga energipriserna och efterfrågade ”exceptionella åtgärder” från EU:s håll för att få ned dem. Men hon underströk samtidigt att den i längden viktigaste åtgärden är att investera kraftig i förnybart och fossilfri energiproduktion.\n\n– Nu som aldrig tidigare måste vi ta språnget mot en mer klimatmotståndskraftig ekonomi.\n\nVälkomnar utvidgning\n\nUkrainas plats är i EU enligt Marin som välkomnar att utvidgningsprocessen på västra Balkan nu fått en nytändning.\n\n– EU:s dörrar måste stå öppna för varje europeiskt land som önskar gå med i vår värdegemenskap och åtar sig att genomföra de nödvändiga reformerna, sade Marin.\n\nIngen större EU-budget och ingen fördragsändring\n\nFinland sällar sig ofta tillsammans med bland annat Sverige, Danmark, Nederländerna och Österrike till de mest budgetrestriktiva medlemsländerna. Detta var något som socialdemokraten Marin upprepade när hon sade att EU:s stora coronaåterhämtningsfond bara får vara en engångsföreteelse och den restriktiva linjen ligger kvar.\n\n– Vi kan inte utveckla EU:s förmåga att agera genom att öka budgeten eller mjuka upp våra gemensamma ekonomiregler.\n\nHon motsatte sig också, bland annat EU-parlamentets, krav på att öppna fördragen.\n\n– En kris är inte rätt tid att inleda en debatt om fördragen, sade Marin.\n\nMer ”strategisk autonomi”\n\nFrankrikes president Emmanuel Macron började för ett par år sedan tala om vikten av ”strategisk autonomi” för EU – att göra unionen och dess medlemsländer mindre beroende av omvärlden, inte minst av länder som Kina och USA. Tanken har fått visst stöd, senast inte minst av Tysklands förbundskansler Olaf Scholz. Sanna Marin är positiv och lyfter fram den diskussionen som en av de viktigaste i EU just nu.\n\n– Kriget har visat hur viktigt det är för Europa att ha sin egen tillverkning av försvarsmateriel och hur utsatta vi är när det gäller energi, sade Marin som även vill se ett större självförsörjande av livsmedel, viktig teknologi och skyddsutrustning i EU.\n\n– Vi kan inte förlita oss på auktoritära länder i utvecklandet av viktiga teknologier eller i produktionskedjorna, sade Sanna Marin.",
    "USA: Ryssland har skänkt miljarder till utländska partier": "Den slutsatsen drar USA:s underrättelsetjänst i dokument som tidigare varit hemligstämplade.\n\nSyftet är enligt den amerikanska underrättelsetjänsten att överföra pengarna för att få ryskt inflytande. Bedömningen är enligt en högt uppsatt USA-källa att ”detta är ett minimibelopp och att Ryssland sannolikt har överfört ytterligare betalningar i hemlighet som inte upptäckts”.\n\nSkickat till asiatisk president\n\nDen amerikanska underrättelsetjänsten avslöjar inte vilka länder det gäller, men enligt dokumenten har den ryska ambassadören i ett asiatiskt land, som inte specificeras, försett en presidentkandidat med miljontals dollar.\n\nUSA:s president Joe Bidens stab gav landets underrättelsetjänst i uppdrag att studera eventuella pengaflöden efter att Rysslands anfallskrig mot Ukraina inleddes den 24 februari.",
    "Militärexperten: Ryssland har inte ork till motoffensiv": "Ett av Kremls uttalade mål med kriget, efter misslyckandet att erövra huvudstaden Kiev och tillfångata Ukrainas regering, har varit att senast den 15 september helt inta regionerna Luhansk och Donetsk längst i öster för att göra dem till en del av Ryssland.\n\nAtt Ukraina nu återerövrat staden Izium, som ur ett ryskt perspektiv är viktig stödjepunkt och nyckel för att ”befria” Donetsk, har omöjliggjort det målet, menar Elvfing och många andra bedömare.\n\nVad som kommer hända härnäst är dock svårare att bedöma.\n\n– Ett alternativ är att den ukrainska offensiven fortsätter. Ett annat att den avstannar och övergår i försvarsstrider under längre eller kortare tid. Ett ryskt motanfall ser jag som mindre sannolikt.\n\nRekryterar ur fängelser\n\nEnligt Jörgen Elvfing är de ukrainska styrkorna betydligt mer motiverade än sina ryska motståndare. Dessutom har de bättre underrättelser så att de kunnat identifiera motståndarnas svaga punkter. De avancerade vapensystemen från Väst har också bidragit till framgångarna.\n\n– Problemet på rysk sida är bristen på personal. Man försöker utan större framgång rekrytera så kallade frivilligbataljoner och även fängelsekunder, men det finns nu uppgifter om att de vägrar åka till Ukraina för att strida.",
    "Putins tal till ryska folket – experten analyserar": "Putins mobiliseringstal hölls i onsdags morse. Det var då han presenterade nyheten om att 300 000 reservister skulle kallas in i det ryska försvaret, en delmobilisering för att återfå momentum i kriget i Ukarina.\n\n– Talet handlade framför allt om patriotism. Han beskriver det som att ryska gränsen och hela landets existens är hotat. Sedan kan man tolka det som att han vill konsolidera de landvinningar som gjorts i Ukraina och vinna tid, säger Kjell Engelbrekt, professor vid Försvarshögskolan och rysktalande Rysslandskännare.",
    "Rysslands förhoppning: En demokratisk image och mer turism": "I det 31 sidor långa policydokumentet beskrivs dagens existerande världs­ordning som problematisk. Mänskliga rättigheter kränks systematiskt och FN-stadgan åsidosätts. Rysslands svar på det är att ta ut kursen för en ”humanitär” rysk utrikespolitik som betonar vikten av internationellt samarbete och som vill omforma Rysslands intern­ationella relationer till det bättre.\n\nDet ska bland annat ske genom att hjälpa ryssar som bor utanför den ryska federationen genom att försvara deras rättigheter, intressen och bevarandet av deras ryska kulturella identitet. Samtidigt ska Ryssland ta strid för jämlikhet, rättvisa och principen om att inte blanda sig i andra staters inre angelägenheter.",
    "Svenskarna som krigar mot Ryssland 7 september 2022 - Gräns": "Kriget i Ukraina har pågått i ett halvår. Sverige skickar pengar och materiel till Ukraina men det finns också svenskar som går längre.\n\nI det här avsnittet av Sveriges Radios säkerhetspolitiska podd Gräns berättar Tobias Engqvist hur det är att vara frivillig soldat i Ukraina. Hör också experterna om hur farligt Ryssland kan bli om Putin får som han vill, och om Sveriges strategiska vägval.\n\nSveriges roll i kriget för Ukraina\n\nStatsminister Magdalena Andersson har sagt att det är centralt för hela Europa att Ryssland inte vinner kriget. Men när Sverige beslutar om ett sjunde hjälppaket till Ukraina väljer man att skicka artilleriammunition, inte haubitsar att avfyra dem med.\n\nTobias Engqvist vill själv bidra, och han reser till Ukraina för att kämpa mot Ryssland.\n\nHör om livet som frivillig utländsk soldat, ett uppdrag som ger en månadslön på upp till 30 000 kronor, och om hur det är att överleva när två vänner dödas av rysk granateld. En av de som stupar är svensken Edvard Selander Patrignani.\n\nMedverkande\n\nRoger Djupsjö, major i Försvarsmakten som utbildat militär i Ukraina\n\nTobias Engqvist, nyss hemkommen frivilligsoldat i Ukraina\n\nIlmari Käihkö, docent i krigsvetenskap vid Försvarshögskolan i Stockholm\n\nGudrun Persson, Rysslandsexpert på Totalförsvarets forskningsinstitut, FOI\n\nMollie Saltskog, underrättelseanalytiker vid Soufan Group\n\nProgramledare: Bo Torbjörn Ek och Ulrika Bergqvist\n\nProducent: Karin Hållsten och Carl-Johan Ulvenäs\n\nTekniker: Glate Öhman\n\nArkivljud från: SVT, Youtube och Sveriges Radio.",
    "Öppnar för att välkomna Ryssland tillbaka till världscupen i skidor": "I våras valde internationella skidförbundet FIS att gå på IOK:s linje. Ryska och belarusiska åkare stoppades från att delta i de avslutande tävlingarna av världscupen som följd av landets invasion av Ukraina.\n\n– Nu markerar vi att det inte är möjligt att arrangera tävlingar med ryska deltagare av en mängd olika skäl. Fis måste omgående ta ett beslut, sa svenska skidförbundets ordförande Karin Mattsson i början av mars.\n\nI vinter kan däremot ryska åkare åter stå på startlinjen.\n\n– Det kommer att ta veckor eller månader. Men tanken på att öppna dörren för Ryssland och Belarus börjar dyka upp. Vi pratar inte om att hålla tävlingar i Ryssland utan om deltagande i FIS-tävlingar och i världscupen, säger FIS generalsekreterare Michel Vion enligt Bild.\n\n”Enade i att idrotten måste vara enad”\n\nAtt de ska finnas på plats till premiären tror han däremot inte är möjligt men utesluter inte att åkarna kan stå på startlinjen i december.\n\n– FIS kommer så klart inte att fatta det här beslutet utan en tydlig rekommendation från IOK. Med andra ord, vi står enade i att idrotten måste vara enad. FIS väntar på tydliga rekommendationer från IOK, säger han.\n\nI dagsläget talar mycket för att deltagandet kommer att ske under neutral flag.\n\nSverige slår tillbaka mot förslaget om Ryssland\n\nDet gör dock ingen skillnad i det svenska skidförbundets ögon. Förbundsordföranden Karin Mattsson är fullständigt oenig med Vion.\n\n– Vår utgångspunkt är att detta är otänkbart. Det är en obegriplig ståndpunkt att ha just nu och vi förstår inte varför han säger så, säger hon.\n\n– Vi har precis motsatt uppfattning.\n\nMattsson säger att de från förbundshåll kommer att ta kontakt med Vion.\n\n– Vi måste givetvis efterhöra vad han egentligen menar och tala om vad vi tycker i frågan.\n\nMattsson tror dock inte att ryska och belarusiska skidåkare kommer att välkomnas tillbaka till världscupen i vinter.\n\n– Vion säger att de kommer att följa IOK och jag kan inte tänka mig att IOK kommer att gå på den linjen. Så jag tror inte vi behöver vara oroliga – men likväl är det inte bra att han säger så här. Det skapar upprördhet och oreda.\n\nMattsson avslutar med att säga att hon tror att ”de nordiska länderna och den övriga skidvärlden nog kommer reagera som vi gör”.\n\nRysslands ”plan B” om de inte får komma tillbaka\n\nHon ser ut att ha rätt i det.\n\n– Vi har varit tydliga sen dag ett med att det är direkt omoraliskt för ryssar att delta i våra tävlingar när de angriper ett annat land, säger Clas Brede Bråthen, sportchef för backhoppningen i det norska skidförbundet, till VG.\n\n”Från vårt håll säger vi absolut nej till deltagande från ryska åkare”, skriver det finländska skidförbundet i ett pressmeddelande.\n\nRyssland har en ”plan B” klar om de inte släpps in i världscupen på nytt. Enligt landslagstränaren Juri Borodavko, som talar med lokala MatchTV, så finns det planer för en inhemsk cup med prissummor som matcher den internationella världscupen.\n\n– Det kommer motivera åkarna, säger han.",
    "Xi: Kina och Ryssland arbetar tillsammans som stormakter": "Sittande vid varsin sida om ett väldigt konferensbord möttes de för första gången sedan Rysslands invasion av Ukraina – Kinas president Xi Jinping och Rysslands president Vladimir Putin. I den mytomspunna staden Samarkand i Uzbekistan, längs den forna sidenvägen.\n\nInternationella analytiker hoppades att president Xi skulle följa upp det uppmärksammade uttalande som hans kollega Li Zhanshu gjorde i det ryska parlamentet, duman, förra veckan. Där frångick han det som varit Pekings linje hittills – att uttrycka sig mycket vagt om Rysslands krig mot Ukraina.",
    "Ryssarna flyr efter Putins order: Jag vill inte döda eller dö": "Konstantin hann fly över gränsen för att slippa kriga i Ukraina. Men hans gravida fru kommer inte ut ur Ryssland. Finland, nu det enda EU-land som släpper ryssar över landsgränsen, har redan gjort det svårare att få visum och vill skärpa kraven mer.\n\nVAALIMAA/YLÄMAA När Konstantin fick brevet lämnade han sin fru och tog tåget från Moskva till Sankt Petersburg. Tidigt på morgonen nästa dag satte han sig på en buss ut ur Ryssland – mot Helsingfors.",
    "Sänkta bensinskatter ger Ryssland klirr i kassan -": "Sänker hela Europa skatten på bensin och diesel kommer efterfrågan att öka vilket gör de ryska oljebolag rikare. Det kan finnas andra sätt att stötta pressade konsumenter, enligt forskare.\n\nDen ryska invasionen av Ukraina har lett till att flera västländer infört sanktioner mot Ryssland, inklusive restriktioner för EU:s import av råolja och gas.\n\nEnergipriserna har samtidigt stigit dramatiskt efter pandemin. Många europeiska länder har därför funderat på att sänka sina bränsleskatter för att stödja konsumenterna.\n\nMen – det är viktigt att förstå hur sådana sänkningar kan påverka oljebolagens vinster, inte minst de ryska. Det menar forskare vid Uppsala universitet och Beijerinstitutet för ekologisk ekonomi, Kungl. Vetenskapsakademien.\n\nSkälet till att sänkt skatt ökar de ryska vinsterna är, enligt forskarna, att den sänkta skatten ökar efterfrågan bensin och diesel. Det i sin tur ökar den underliggande efterfrågan på råolja. Eftersom utbudet av råolja, det vill säga oljeproduktionen, är fast på kort sikt ökar priset för att balansera den nya efterfrågan med det tillgängliga utbudet.\n\nLäs också: Sverige sänkte skatten – bolagen rekordhöjde bensinpriserna\n\nSå stora blir de ryska vinsterna\n\nForskarna har analyserat effekten av en EU-omfattande sänkning av bränsleskatten och räknat på en EU-gemensam skattesänkning på 0,20 euro per liter, baserat på åtgärder och förslag från medlemsländer. I analysen ingår en modell som tar hänsyn till den globala oljemarknaden, EU:s efterfrågan på vägbränsle och oljeproduktionen i Ryssland.\n\nAnalysen förutspår följande: Under det första året efter skattesänkningen minskar EU:s konsumentpriser med nästan hela skattesänkningen, till en kostnad för EU på 170 miljoner euro per dag. Ryska oljebolag får samtidigt ökade vinster på cirka 8,4 miljoner euro per dag.\n\nUpp till tre år efter skattesänkningarna förutspås oljeutbudet bli mer elastiskt vilket medför minskande kostnader för EU och något minskade vinster för Ryssland.\n\nMånga är helt beroende av rysk olja\n\nAllt detta är en konsekvens av att Ryssland är en så stor oljeproducent och att länder utanför Ryssland är beroende av olja för sina transporter.\n\n– Ibland glömmer man bort det, men olja är fortfarande världens största energikälla och står för 30 procent av världens energiförsörjning. Och 11 procent av oljan produceras av Ryssland. Endast små ökningar i oljepriset ger stora ökningar i inkomster för Ryssland, säger Henrik Wachtmeister vid institutionen för geovetenskaper vid Uppsala universitet.\n\nKan finnas andra sätt\n\nDet kan finnas sätt att stötta konsumenterna och samtidigt hålla den politiska linjen mot Ryssland, menar forskarna. Ett sätt är en direkt inkomstökning för konsumenter. Denna skulle innebära samma totala budgetkostnad för EU som den sänkningen av bränsleskatten.\n\nI det scenariot skulle bränslepriserna öka marginellt, men vinstökningarna i Ryssland skulle bara vara cirka 15 procent av vinstökningarna från den tänkta skattesänkningen. Dessutom skulle man inte bara hjälpa dem som köper bensin och diesel, utan alla hushåll skulle få en lättnad.\n\nVad länder gör spelar roll\n\n– Bensin- och dieselskattersänkningar har ju diskuterats och även genomförts i Sverige under året, men det har det även gjorts i de flesta andra länder i Europa. Man kanske tycker att det inte spelar så stor roll vad Sverige gör, men gör hela Europa en skattesänkning blir effekten på oljemarknaden signifikant, som vi visar i studien, säger Daniel Spiro vid nationalekonomiska institutionen vid Uppsala universitet.\n\nVetenskaplig artikel:\n\nThe effect of European fuel-tax cuts on the oil income of Russia, (Johan Gars, Daniel Spiro och Henrik Wachtmeister), Nature Energy.\n\nKontakt:\n\nDaniel Spiro, universitetslektor och docent vid nationalekonomiska institutionen vid Uppsala universitet.\n\ndaniel.spiro@nek.uu.se",
    "Ryssland: Stopp för gas till EU tills sanktionerna lyfts": "Ryssland tar nu bladet från munnen om varför de har stoppat gasexporten till Tyskland genom Nord stream 1.\n\nDet blir ingen gas förrän väst kollektivt lyfter sanktionerna mot Ryssland, förklarade Kreml på måndagen.",
    "Insändare: Ryssland måste besegras": "Om man ser ärligt på läget befinner sig Finland och västvärlden de facto i krig med Ryssland fastän frontlinjen än så länge ligger i Ukraina. Juridiken och diplomatin har spelat ut sina roller och det är bara rå styrka som gäller. President Sauli Niinistö konstaterade ju helt riktigt att det inte på länge finns något som talar för normalisering av kontakterna med Ryssland. Och Sanna Marin säger klart att det inte finns något alternativ till en slutlig seger för Ukraina. Det betyder att Ryssland måste krossas militärt och ekonomiskt. Det sker inte utan stor uppoffring, men ju för desto bättre. Ett utdraget krig tjänar bara krigsindustrin och skadar miljön.\n\nSanktionerna mot Ryssland har hittills varit måttliga och mera skadat väst än rövarstaten Ryssland. Vore de inte dags att äntligen ta i på allvar och som en markering till exempel avbryta elförsörjningen till de ryska konsulaten och spioncentren i Mariehamn och Åbo? Skall medborgarna i vårt land tidvis klara sig utan el i vinter medan ryska agenter lever normalt? Följande steg vore att frysa ut ryska ambassaden i Helsingfors och kalla hem våra egna diplomater från Moskva. Sådant är ju brukligt även vid smärre konflikter. Vad har diplomater där mera att göra? Vill någon ryss bort från sitt land finns det andra vägar än över Finland.\n\nAtt Antony Blinken i dagarna förordat mera press på Putin räcker inte; Putin och hans hejdukar måste bort och Ryssland förödmjukas för att landets befolkning skall lära sig sin läxa och inse sina missgrepp. Det har andra länder fått göra under historiens gång, så varför skulle ryssarna skonas?\n\nDen flathet och undfallenhet mot Putin-regimen och oligarkerna som har pågått i åratal och som även fortsatte efter Rysslands angrepp på Ukraina då till exempel konstskatter återbördades från Europa till Eremitaget är helt onödigt ”gott uppförande” i elakt spel. Som vi ser betyder gentlemanmässighet ingenting i förhållandet till brottslingarna i Kreml och påskyndar inte ett slut på kriget. Därmed skadar vår mjukhet i längden även den stora likgiltiga eller vilsegångna majoriteten i Ryssland och hela världssamfundet.\n\nJan-Erik Ingvall, Helsingfors",
    "Rysslandskännaren: Sågs som en svikare i Ryssland – högre status utomlands": "Ryssar i allmänhet lär inte vara särskilt bekymrade över dödsbudet, menar Malcolm Dixelius.\n\n– Det är inte en person man kommer att resa statyer av i Ryssland, säger han.\n\n– I Ryssland har han setts som en svikare. Man kommer artigt att ta farväl av honom artigt, men eftermälet i många medier kommer vara att han var den som begravde Sovjetunionen, eller Ryssland, som stormakt.\n\nBilden av Gorbatjov är mer positiv i utlandet.\n\n– I västvärlden, Tyskland och många andra länder, kommer han att framstå som den fredliga person han var. Det var en prestation att tillåta Sovjets fredliga upplösning, säger Malcolm Dixelius.\n\nSe hela sändningen med Malcolm Dixelius här.",
    "Human Rights Watch: Ukrainare tvångsdeporteras till Ryssland": "Ryssland har upprättat ett tjugotal så kallade filtreringsläger på ockuperad mark i Ukraina där flyende ukrainare får sina fingeravtryck tagna och sina mobiler genomsökta i jakt på nationalistiska sympatier.\n\nSVT har tidigare intervjuat personer som genomgått filtreringen. Läraren Vytalyj Lytvynenko berättade om hur han tvingades klä av sig, genomgick en förnedrande visitation och förhördes om sina politiska åsikter av rysk militär. Efter att han passerat filtreringslägret fördes han mot sin vilja till Ryssland.\n\n– Jag ville inte åka mot Ryssland men jag var tvungen. Att det finns filtreringsläger på 2000-talet är barbariskt, sade han till SVT i somras.\n\nFörekommer i flera delar av landet\n\nI en rapport som publiceras idag slår människorättsorganisationen Human Rights Watch fast att den systematiska filtreringen av flyende civila är olaglig samt att tvångsförflyttningen av ukrainare till Ryssland är ett krigsbrott.\n\n– Sedan tidigare visste vi att många som flytt Mariupol tvingats genomgå filtreringslägren och förts till Ryssland, men i vår studie har vi upptäckt att det också förekommer tvångsförflyttningar från andra delar av Ukraina, säger Belkis Wille, jurist på Human Rights Watch.\n\n– Vi har till exempel intervjuat människor i Charkiv som berättade att rysk militär sagt till dem att de skulle bussas till ukrainsk-kontrollerad mark men att de istället fördes till Ryssland.\n\nÖver 3 miljoner till Ryssland\n\nEnligt ryska myndigheter ska fler än 3 miljoner ukrainare, bland dem en halv miljon barn, ha evakuerats frivilligt till Ryssland sedan kriget började i februari i år.\n\nI rapporten slår Human Rights Watch fast att många av dem förts dit mot sin vilja, även om det är svårt att veta exakt hur många.\n\n– Ryssland måste omedelbart sluta upp med att tvinga ukrainare att resa till Ryssland mot sin vilja. De måste också omedelbart sluta samla in biometriska data i filtreringslägren, säger Belkis Wille.\n\nLäraren Vytalyj Lytvynenko lyckades så småningom ta sig vidare från Ryssland till Estland. Men flera medlemmar i en grannfamilj som han reste med försvann på vägen. Enligt rapporten har ukrainare som inte passerat filtreringen fängslats på ryskockupperad mark i östra Ukraina.\n\nRyssland har inte velat kommentera rapporten.",
    "Ukraina: ”Ryssland kan inta Kiev via Belarus 2023”": "Den framåtblickande texten är publicerad i nyhetssajten Ukrinform och är undertecknad av general Valerij Zaluzhnyj, överbefälhavare för Ukrainas väpnade styrkor, samt även Michailo Zabrodskyj, förste vice ordförande i kommittén för nationell säkerhet, försvar och underrättelsetjänst.\n\nFörfattarna inleder med att konstatera att ”det finns all anledning att tro att kriget kommer att passera kalendergränsen för 2022.”",
    "EU vill motverka ryskt inflytande i Afrika": "EU:s utrikesministrar vill stärka relationen med Afrika – för att inte bli omkörda av Ryssland. – Vi måste samordna initiativ för att samarbeta med afrikanska partners, eftersom Ryssland använder mat och energi som geopolitiska vapen, sade EU:s utrikeschef Josep Borrell på onsdagen.\n\nEU:s utrikesministrar vill stärka det strategiska partnerskapet mellan EU och Afrika för att EU inte ska låta sig köras om av Ryssland genom vad som beskrevs som \"rysk neokolonialism”.\n\nDet var budskapet när utrikesministrarna träffades i Prag på onsdagen och diskuterade EU:s relation med Afrika i perspektiv av Rysslands krig.\n\n– Det är dags att stärka vårt partnerskap med Afrika, sade EU:s utrikeschef Josep Borrell på väg in till mötet på onsdagsmorgonen.\n\nAfrika geopolitiskt viktigt\n\nAfrika var redan innan Rysslands invasion av Ukraina en viktig bricka i det geopolitiska maktspelet mellan EU och Ryssland.\n\n– Efter årtionden av investeringar i relationer och partnerskap – mycket kopplat till kolonialistiska band – finns det just nu en stor rädsla inom EU att man förlorar mark i Afrika när Afrika börjar se sig om efter andra partnerskap bortom Europa; med Kina, USA, Turkiet, Indien, Ryssland, sade Kathleen van Hove som är expert på EU-Afrikarelationer vid tankesmedjan European Center for Development Policy Management, ECDPM, till Europaportalen inför toppmötet mellan EU och Afrika i Bryssel i februari.\n\nRysslands krig har ytterligare satt fokus på den afrikanska kontinentens geopolitiska betydelse. När FN röstade för en resolution som fördömde Rysslands anfallskrig mot Ukraina avstod 17 afrikanska länder att ställa sig bakom det. Ett afrikanskt land – Eritrea – var ett av fem länder att rösta emot resolutionen, tillsammans med Ryssland, Belarus, Nordkorea och Syrien.\n\nI juni var Rysslands utrikesminister Sergej Lavrov på turné i Afrika för att stärka landets band till kontinenten, något som bland annat Deutsche Welle rapporterade om.\n\nBekämpa rysk propaganda\n\nEfter onsdagens utrikesministermöte underströk Josep Borrell att EU är Afrikas ledande partner när det gäller handel, investeringar, utveckling, samarbete för fred och säkerhet.\n\n– Vi måste samordna initiativ för att samarbeta med afrikanska partners, eftersom Ryssland använder mat och energi som geopolitiska vapen. Rysk desinformation och inblandning är en anledning till oro, sade Borrell.\n\nTjeckiens utrikesministern Jan Lipavský sade att det under mötet talades om “rysk neokolonialism” och att EU måste varna Afrika för den ryska imperialismen.\n\n– Framför allt betonar vi att vi måste bekämpa rysk propaganda, ryskt narrativ, rysk desinformation som sprids av Putin, sade han.\n\nLipavský underströk att afrikanska länder inte får glömma att Europa betalar ett högt pris för kriget men att EU samtidigt har många fördelar att erbjuda Afrika: teknologier, hållbara lösningar, möjligheten att arbeta med vetenskapliga projekt med Afrika, med energiprojekt och projekt för att bekämpa klimatförändringarna.\n\n– Allt detta är kopplat till kampen mot rysk nykolonialism. Det är vad vi behöver betona på den afrikanska kontinenten, sade han.",
    "Komponentbrist bakom Rysslands nederlag – effekt av sanktionerna": "Omfattningen på Ukrainas framryckningar i de nordvästra delarna av landet har förbluffat omvärlden. Genom en serie blixtattacker mot ryskockuperade zoner uppges den ukrainska militären ha återerövrat hundratals samhällen i Charkivregionen. Samtidigt har bilder på övergivna stridsfordon och utrustning tagits som bevis på att de ryska soldaterna flytt okontrollerat.\n\nFramgången har beskrivits som resultatet av en taktisk manöver, där uppmärksamheten först riktades mot striderna kring staden Cherson nära Krimhalvön. Men experter ser också en ekonomisk förklaring.",
    "Ryssland om massgraven i Izium: En lögn": "Ryssland om massgraven i Izium: En lögn\n\nPublicerad: 20 september\n\nKreml slår tillbaka mot anklagelserna om att Ryssland har begått krigsbrott i Charkivregionen, skriver Reuters.\n\nHundratals kroppar har hittats i en massgrav i Izium och flera av de döda bär spår av tortyr, enligt regionens guvernör.\n\n– Det här är samma scenario som i Butja. Det är en lögn, säger Dmitrij Peskov, Kremls talesperson.\n\nUppgifterna om massgraven utanför staden Izium i Charkivregionen skakade hela världen. Enligt guvernören Oleg Synegubov bär flera av kropparna spår av tortyr och en våldsam död.\n\nUkrainas president Zelenskyj har uppgett att det fanns kroppar med bakbundna händer i massgraven, och anklagar Ryssland för krigsbrott.\n\nNu slår Kreml tillbaka mot Zelenskyjs anklagelser, rapporterar Reuters.\n\n– Det här är samma scenario som i Butja. Det är en lögn och naturligtvis kommer vi att försvara sanningen i den här historien, säger Kremls talesperson Dmitrij Peskov.\n\nhelskärm Kremls talesperson Dmitrij Peskov.\n\nKan vara värre än Butja\n\nMassgraven upptäcktes förra veckan efter att ukrainska styrkor återtog stora delar av regionen. Över 400 kroppar har hittats och majoriteten av kropparna ska ha varit civila, enligt ukrainska myndigheter.\n\nRyssland har tidigare avvisat påståenden om att ryska trupper skulle ha begått krigsbrott i Butja utanför Kiev. Efter att rysk militär drog sig tillbaka från Butja framkom det att över 400 kroppar hittats i massgravar och på gator i staden, enligt AP.\n\nhelskärm Över 400 kroppar hittats i massgravar och på gator i staden, enligt AP.\n\nEnligt den ukrainska tjänstemannen Oleg Kotenko kan det var så att förödelsen i Izium är större än den som drabbade Butja.\n\n– Den hårda verkligheten pekar mot att antalet döda i Izium kan vara många, många fler än offren i Butjatragedin, uppger han.",
    "Ryssland använder iranska drönare – ”oroväckande”": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Nya sanktioner mot Ryssland efter Putins upptrappning av kriget 22 september 2022 - Ekonomiekot": "Du måste aktivera javascript för att sverigesradio.se ska fungera korrekt och för att kunna lyssna på ljud. Har du problem med vår sajt så finns hjälp på https://kundo.se/org/teknisk-support/",
    "Ryssland fortsätter sprida falska budskap: Här är de tre vanligaste just nu": "24 februari inleddes den ryska invasionen av Ukraina.\n\nNu har ett halvår passerat, och den ryska statens olika konton på sociala medier – bland annat utrikesdepartementet och en lång rad ambassader – har tillsammans hunnit publicera stora mängder inlägg, dag efter dag, vecka efter vecka, månad efter månad.\n\nMånga av inläggen upprepar propaganda-budskap som hängt med sedan krigets början.\n\nMen vissa nya påståenden dyker också upp på agendan.\n\nI videon ovan går vi igenom tre av de vanligaste just nu.",
    "RYSSLAND: Putin går i taket efter nytt EU-förslag": "E U fortsätter att rikta sanktioner mot den ryska ekonomin och landets energiexport.\n\nNu föreslår EU-kommissionen ett pristak på rysk gas, rapporterar Reuters.\n\nDet bekräftar kommissionsordförande Ursula von der Leyen på en pressträff.\n\n– Vi står inför astronomiska elpriser för hushåll och företag och en enorm osäkerhet på marknaden. Vi kommer därför att presentera ett antal omedelbara åtgärder som kommer att skydda konsumenter och företag och hjälpa dem att anpassa sig, säger hon på pressträffen.\n\nHon fortsätter:\n\n– Vi vet alla att våra sanktioner har stor påverkan på den ryska ekonomin. Vi har arbetat väldigt hårt med den här frågan.\n\nStatsministern är positiv\n\nDet nya EU-förslaget kommer att ingå i ett paket av nya åtgärder som kommer att diskuteras på fredag under ett extrainsatt möte i Bryssel.\n\nStatsminister Magdalena Andersson (S) ser positivt på det nya pristaket.\n\n– Nu har Ursula von der Leyen varit tydlig med att EU är beredda att agera när det gäller Rysslands energikrig mot Europa. Det är väldigt bra, säger hon på en pressträff enligt DN.\n\nPutin rasar\n\nRyssland har svarat på EU-kommissionens nya förslag.\n\nMoskva framhåller att Ryssland inte tänker leverera olja eller gas till något land som inför ett pristak på produkterna.\n\nDen ryska diktatorn Vladimir Putin reagerar kraftigt på EU:s besked.\n\nI ett tal på onsdagsmorgonen hotar han att stänga av energiförsörjningen om ett pristak införs.\n\nHan varnar västländerna för att exporten kommer att ”frysas som en vargsvans i en berömd rysk saga\".\n\n– Vi kommer inte att leverera någonting alls om det strider mot våra intressen. Vi kommer inte att leverera gas, olja, eller kol - vi kommer inte att leverera någonting, säger Putin enligt Reuters.\n\n”Sanktionsfeber”\n\nPå måndagsmorgonen kritiserade en märkbart irriterad Putin västvärldens sanktioner mot Ryssland. Han likställde situationen med coronapandemin.\n\n– Pandemin har bytts ut mot nya utmaningar, som hotar hela världen. Jag pratar om västs sanktionsfeber, som är ämnade att påtvinga beteenden på andra länder, sa Putin enligt nyhetsbyrån.\n\nFoto: European Union resp President of Russia Office\n\nText: Redaktionen",
    "Putins hån mot Europa: ”Omöjligt att isolera Ryssland”": "Just nu pågår den årliga tredagarskonferensen Eastern Economic Forum i ryska Vladivostok, som är beläget nära gränsen till Kina och Nordkorea.\n\nUnder konferensen hyllade Rysslands president Vladimir Putin samarbetet med länder i Asien och Stilla havs-området och kallade \"sanktionsfebern\" i väst för ett aggressivt försök att beröva andra länder på sin suveränitet.\n\n– Oavsett hur mycket någon vill isolera Ryssland så är det omöjligt att göra det, säger Putin i talet, enligt Reuters.\n\nSäger att den ukrainska regeringen är ”illegitim”\n\nVidare sa den ryska ledaren att han inte har ”inlett någon militäroperation”, utan snarare att han nu försöker avsluta det som påbörjades redan 2014. Putin menar att den nuvarande regimen i Ukraina är en ”illegitim” sådan som skapades efter ”en ukrainsk kupp” för åtta år sedan.\n\nDet Putin syftar till är Euromajdan-protesterna som pågick i Ukraina mellan 2013 och 2014. Protesterna ledde till en revolt mot den sittande regimen och den dåvarande pro-ryske presidenten Viktor Janukovytj avsattes den 22 februari 2014. Ett nyval utlystes och den 25 maj 2014 valde ukrainarna Petro Poroshenko till sin president.\n\nDen nuvarande presidenten Volodymyr Zelenskyj har valts enligt en demokratisk process där en majoritet av landet har röstat för honom som president. Men under krigets gång har Putin vid flera tillfällen kallat den nuvarande regeringen för ”nazistisk” och ”oacceptabel”.\n\nPutin: Vill ”hjälpa människor” i Donbass\n\nUnder konferensen sa Putin att alla Rysslands handlingar är utformade för att stärka landets suveränitet och syftar till att \"hjälpa människorna\" som bor i Donbass-regionen i östra Ukraina.\n\n– Alla våra handlingar är för att hjälpa människorna som bor i Donbass, sa Putin.\n\n– Det är vår plikt och vi kommer att följa den ända till slutet. Detta kommer i slutändan att stärka vårt land, både inrikes såväl som utrikespolitiskt.\n\n”Kommer inte förlora något”\n\nTrots att Ryssland slagits hårt av de europeiska sanktionerna står Putin fast vid att de fortfarande är hanterbara för landets ekonomi.\n\n– Vi har inte förlorat någonting och kommer inte att förlora något, sa Putin.\n\n– När det gäller vad vi har vunnit kan jag säga att den främsta vinsten har varit att vi stärkt vår suveränitet.\n\nIstället ser nu Ryssland fler möjligheter att träda in på marknader i Mellanöstern och Iran. Nästa vecka kommer Putin träffa Kinas president Xi Jinping under ett möte i Uzbekistan.\n\nI talet medgav han att beslutet att skicka ryska trupper till Ukraina orsakat \"en viss polarisering, både i världen och inom landet\".\n\n– Men jag tror att detta bara kommer att vara fördelaktigt, eftersom allt det som är onödigt, skadligt och som hindrar oss från att gå vidare kommer att avvisas.\n\nLÄS OCKSÅ: Ukraina knyts allt närmare till EU\n\nLÄS OCKSÅ: Ukraina vill ha FN-soldater vid Zaporizjzja\n\nLÄS OCKSÅ: Experten om döda ryssarna: ”Lever på nåder av Kreml”\n\nVill du veta mer om hur GP arbetar med kvalitetsjournalistik? Läs våra etiska regler här.",
    "”Skurkstaterna” som förser Ryssland med vapen": "Ytterst få länder är redo att bidra med vapen till Rysslands krigföring mot Ukraina, men det finns några ”skurkstater” som redan ska ha levererat drönare, raketer och ammunition. Ett tungt motiv är pengar, menar krigsvetaren Ilmari Käihkö.\n\n– Politiska konsekvenser spelar inte så stor roll, säger han."
}