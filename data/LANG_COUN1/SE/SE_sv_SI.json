{
    "Erbjudande: Gå två för en på Sverige–Slovenien": "Erbjudande: Gå två för en på Sverige–Slovenien\n\nhelskärm\n\nNu på tisdag kl 20.45 spelar Sverige hemma på Friends Arena mot Slovenien i Nations League.\n\nEn seger är ett måste för att Blågult ska vara kvar i B-gruppen.\n\nSPORTBLADET erbjuder Dig som Aftonbladet Pluskund att köpa biljetter 2 för 1 (ordinarie pris för en biljett är 150 kr).\n\nSkaffa Plus för att kunna ta del av erbjudandet i artikeln!",
    "Sverige värmde upp i moderklubbarnas tröjor inför Nations League mot Slovenien": "Värmde upp i sina moderklubbars tröjor\n\nPublicerad: I dag 17.24 Uppdaterad: I dag 19.23\n\nDagen före ödesmötet mot Slovenien i Nations League.\n\nDå passade spelarna på att hylla sina moderklubbar.\n\n– Det är viktigt att få visa moderklubbarna för alla börjar någonstans, säger Emil Forsberg.\n\nEfter förlusten mot Serbien måste Sverige vinna morgondagens match mot Slovenien för att inte trilla ner i C-divisionen.\n\nDagen innan ödesmatchen tränade landslaget på Friends, men när de kom in på planen hade de inte sina vanliga träningskläder utan sina moderklubbars matchtröjor.\n\n– Vi tar en bild på alla killarna i tröjorna med deras moderklubbar. Även Janne Andersson i Alets IK och Peter Wettergren i Ödeshögs tröjor. Det är väldigt viktigt att påpeka. Det är en jätterolig grej. Vi vill stötta föreningslivet och visa var landslagsspelarna kommer från. Tanken är att även skicka ut till spelarnas klubbar, säger landslagschefen Stefan Pettersson och fortsätter:\n\n– När spelarna kom in i omklädningsrummet och alla tröjorna hängde där så blev det ett väldigt snack med en gång. Det var där, i deras moderklubbar, som landslagsspelarnas resor började. Det man får med sig därifrån gör att man slåss och kämpar för att komma hela vägen till landslaget.\n\nhelskärm Landslaget fotograferas i tröjorna från deras moderklubbar.\n\n”Jättefint initiativ”\n\nNederländerna var först med initativet när de tränade i sina moderklubbar inför sommarens Nations League-mötet med Polen. De svenska spelarna plockade dock av sig tröjorna efter fotograferingen och tränade i sina vanliga träningskläder.\n\n– Det var väldigt roligt att se alla moderklubbar och var alla kommer ifrån. Vi pratade lite om hur länge man varit i sin moderklubb. Jag tror att de flesta satte alla klubbar men det var några som var lite svårare, säger Victor Lindelöf.\n\nEmil Forsberg håller med.\n\n– Jättefint initiativ, också viktigt att få visa moderklubbarna för alla börjar någonstans. Det är kul att det uppskattas verkligen.\n\nI vissa fall var det inte helt klart vilken klubb som var moderklubb. I de fallen tillfrågades spelarna vilket klubb de ville representera, enligt presschefen Jakob Kakembo Andersson.\n\nSveriges landslagsspelare – här är alla moderklubbar",
    "Sverige-Slovenien: Janne Anderssons frustration inför Nations League-avslutningen": "Janne Andersson: ”Har varit jättefrustrerad”\n\nPublicerad: I dag 15.05 Uppdaterad: I dag 16.40\n\nDejan Kulusevski ansåg att bristande speltid i klubblaget påverkar landslaget.\n\nJanne Andersson håller med honom.\n\n– Jag har varit jättefrustrerad över detta, säger han.\n\nEfter 4–1-förlusten mot Serbien i Belgrad i lördags ansåg Dejan Kulusevski att skillnaden mellan lagen var att Blågult har för många spelare som inte spelar i sina klubblag på daglig basis.\n\n– Jag tror det är skillnaden. Vi har det just nu tufft ute i våra klubbar. Just nu är det enda skillnaden tycker jag, sade han då.\n\nAv de spelare som startade mot Serbien har till exempel Robin Olsen , Ludwig Augustinsson och Victor Lindelöf inte gjort en enda minut i ligaspelet för sina klubbar under hösten.\n\n”Det är frustrerande”\n\nJanne Andersson medger att det är frustrerande för honom också.\n\n– Jag tycker Ludwig Augustinsson är en landslagsspelare fastän han inte får spela, samma med Robin Olsen. Men spelare som spelar väldigt lite i sina klubblag. Jag känner en frustration att jag inte kan påverka det, det måste jag erkänna, säger han.\n\nhelskärm Janne Andersson under måndagens presskonferens.\n\n– Någonstans börjar man fundera på varför det är så här. Det kanske bara är en tillfällighet. Plötsligt kanske vi sitter här om några månader och så är det helt annorlunda, säger han.\n\nKan man kräva att spelare ska spela i klubblaget för att de ska bli uttagna?\n\n– Dit kan man ju komma. Men de här spelarna måste ju precis som alla andra prestera. Men presterar de när de är med oss, då fortsätter jag ta ut dem. Så kan man sammanfatta det. Men ja, jag har varit jättefrustrerad över detta.\n\nSverige har bara vunnit två av de nio senaste matcherna och riskerar att åka ur B-divisionen i Nations League om de inte besegrar Slovenien på tisdag.\n\ncheck Sverige–Slovenien spelas 20.45 på tisdag 27 september. Matchen sänds i TV6 och Viaplay.\n\n.",
    "Mardröm för Blågult: Slovenien vann efter norsk kollaps": "Under lördagskvällen ställs Sverige mot Serbien på Stadion Rajko Mitic, Belgrad, i Nations League. Men dessförinnan möttes de andra två lagen i Sveriges grupp då Norge reste till Slovenien för match på Stozice Sports Park, Ljubljana.\n\nInför matchen ledde norrmännen gruppen efter tre segrar och ett kryss på fyra matcher. Slovenien, i sin tur, var tabelljumbo efter två kryss och två förluster. Därmed var det ganska väntat att gästerna tog taktpinnen från första början.\n\nEfter åtta minuter hade Norge en boll i mål genom Leo Østigård, men målet dömdes bort på grund av tufft spel och Slovenien tilldelades i stället en frispark. Med 25 minuter på klockan var Østigård nära att bli målskytt återigen, då han nådde högst på en hörna och fick till en lovande nick. Men Jan Oblak stod för en reflexräddning och avvärjde situationen.\n\nANNONS\n\nInnan halvleken var slut hade Erling Braut Haaland en vass chans att göra 1-0, men Manchester City-stjärnans avslut smet precis utanför Oblaks vänstra stolpe.\n\nI inledningen av den andra halvleken fick han utdelning, dock. Efter en lyckad norsk press mot den slovenska backlinjen stal man bollen, vilket turligt letade sig fram till Haaland. Forwarden vände sedan upp och sköt in 1-0 med ett distinkt högeravslut. Målet innebar Haalands sjätte mål på fem matcher i Nations League.\n\n\"Norge har gjort sju mål i Nations League. Erling Braut Haaland har gjort sex av dem och levererat en målgivande passning. One-man show\", skriver TV2-journalisten Arilas Ould-Saada på Twitter.\n\nMen ledningen varade bara i 25 minuter, för i den 69:e minuten forcerade sig RB Salzburgs succéanfallare Benjamin Sesko igenom det norska försvaret och slog en hård, låg passning in mot målet. Vid den bortre stolpen dök Andraz Sporar upp och petade in 1-1 från nära håll.\n\nANNONS\n\nSedan slog han själv till, Sesko. Med tio minuter kvar att spela plockade han upp en norsk rensning på bröstet, lade upp den till sig själv med låret och nöp sedan till på volley från distans. Bollen letade sig in till 2-1 vid Örjan Nylands bortre stolpen, men skottet bör nog Nyland ha räddat.\n\n- Det ser ut som han står felplacerad och han träffar otroligt bra. Jag vet inte (om han ska ta den). Vi har gett ifrån oss matchen. Det kunde stått 2-1 till oss. Nu blev det en match som böljande lite och det kunde gått båda vägar. Problemet var att vi var svaga efter 1-0. Vi gav bollen ifrån oss och gick på kontring, säger VG-experten Kjetil Rekdal.\n\n2-1 stod sig sedan de sista tio minuterna och blev matchens slutresultat. Det innebär att Slovenien kliver om Sverige i tabellen och i detta nu, i en haltande tabell, är Blågult degraderat till Nations Leagues C-division. För att Sverige ska ta sig upp från nedflyttningsplats i grupp 4 krävs därmed seger mot Serbien i Belgrad senare under lördagskvällen.\n\nANNONS\n\n- Det här sätter press på Sverige. De kan åka ur, fortsätter Rekdal.\n\nStartelvorna:\n\nSlovenien: Oblak - Karnicnik, Blazic, Bijol, Sikosek - Stojanovic, Gnezda Cerin, Kurtic, Verbic - Sporar, Sesko.\n\nNorge: Nyland - Ryerson, Hanche-Olsen, Østigård, Meling - Ødegaard, Berge, Thorstvedt - Sørloth, Haaland, Elyounoussi.",
    "Risk för rekordlåg publiksiffra på Sverige-Slovenien": "Den hittills sämsta publiksiffran noterades 2019 då ett redan EM-klart Sverige mötte Färöarna inför 19 737 åskådare. Nu, med en vecka kvar att spela, är siffran uppe och nosar på 17 000.\n\nFörbundskapten Janne Andersson har förståelse för det låga intresset.\n\n– Jag kan förstå efter resultaten i juni att det inte lockar lika mycket och att Nations League fortfarande är en turnering som folk inte har riktigt koll på om man ska var ärlig, jämfört med ett VM- eller EM-kval, säger han till Aftonbladet.\n\nSverige har spelat totalt 49 landskamper på nationalarenan som har en kapacitet på 50 000.\n\nFotbolls-VM i Qatar november/december kommer att spelas utan herrlandslaget efter att de misslyckats att kvala sig dit. Ett mästerskap som SVT sänder.\n\nMER FOTBOLL: VM i Qatar – en historia kantad av kritik:",
    "Biljettinfo: Sverige": "Den 27 september klockan 20.45 avslutar herrlandslaget sin Nations League-säsong. Man tar emot Slovenien på Friends Arena i en match som kan vara avgörande. Här hittar du informationen om biljetterna.\n\nHerrlandslaget står inför två viktiga drabbningar den kommande landslagssamlingen. Under de kommande matcherna i september kommer laget att spela de avgörande landskamperna i Nations League. Den 24 september möter Sverige Serbien på bortaplan och den 27 september står Slovenien för motståndet på Friends Arena. För att landslaget ska klara den tuffa utmangen behövs du på läktaren för att stötta laget.\n\nBiljettsläppet för guld- och silvermedlemmar i Supporterklubben har redan skett. Om du vill stå i den svenska klacken behöver du vara medlem. Det blir du enkelt här.\n\nÖvriga biljetter hittar du via länkarna nedan.\n\nVid biljettsläpp är det viktigt att endbart köpa via auktoriserade återförsäljare. Dessa är: Friends Arena och Supporterklubben för biljetter och Steve Perryman, Björk & Boström och Björks Buss/Merresor som är våra resepartners.",
    "Svenska bolaget tar AI-affär i Slovenien": "Lumeras uppdrag hos det slovenska livförsäkringsbolaget Vita handlar om att modernisera verksamhetssystemet med hjälp av AI-baserad teknologi. Målet är att hela värdekedjan inom liv-, olycksfalls- och sjukvårdsförsäkring ska automatiseras. När allt är klart vill man ha en digital kunddialog, dels för att spara kostnader dels för att minska riskerna i verksamheten.\n\n– Eftersom det handlar om en av de största investeringarna Vita har gjort i avancerad teknologi ger samarbetet med en erfaren leverantör som Lumera oss extra tillförsikt när vi ger oss ut på denna resa tillsammans, säger Nikolaj Oder, cio på Vita.\n\n– Vi är stolta över förtroendet från Vita att få stödja deras arbete för automation och ser fram emot ett fortsatt tätt samarbete för att stärka deras verksamhet, säger Andrew Hubbard, chef för Lumera i Storbritannien och Irland.",
    "Sverige avslutar Nations League-gruppspelet mot Serbien och Slovenien": "Sverige avslutar Nations League-gruppspelet mot Serbien och Slovenien\n\nLandslaget har åter samlats för gruppspel-avslutningen i Nations League kommande vecka. I den svenska truppen som togs ut förra veckan, fanns både bekanta namn och några nykomlingar. I vanlig ordning finns Alex Isak, Dejan Kulusevski, Anthony Elanga och Robin Quaison med i truppen. Bland nykomlingarna återfinns Patrik Wålemark och Isak Hien.\n\nJust Hien har på ett par års tid gjort en kometkarriär, från Vasalund till Djurgården i Allsvenskan och nyligen klar för italienska Serie A-laget Hellas Verona.\n\n– Han växte och växte under året. Nu har han flyttat utomlands och klarat sig bra. Han har direkt klivit in och tagit för sig, sade förbundskapten Janne Andersson i samband med att truppen presenterades.\n\nSverige möter Serbien på bortaplan lördag 24 september, följt av hemmamatch mot Slovenien tisdag 27 september. Matcherna i Nations League sänds på Viaplay. Se Sveriges trupp till Nations League-matcherna nedan:\n\nMålvakter: Robin Olsen, Kristoffer Nordfeldt, Joel Wahlstedt\n\nBackar: Joel Andersson, Ludwig Augustinsson, Filip Dagerstål, Isak Hien, Edvin Kurtulus, Victor Nilsson Lindelöf, Martin Olsson, Aiham Ousou, Daniel Sundgren.\n\nMittfältare/forwards: Jens Cajuste, Viktor Claesson, Anthony Elanga, Emil Forsberg, Viktor Gyökeres, Alexander Isak, Mikael Ishak, Jesper Karlström, Dejan Kulusevski, Kristoffer Olsson, Robin Quaison, Mattias Svanberg, Patrik Wålemark.\n\nInför matcherna presenterade Svenska Fotbollsförbundet och adidas den nya landslagströjan nyligen, för både dam- och herrlandslaget. Läs mer här!\n\nFoto: adidas / SvFF\n\nPublicerat:",
    "Basket-EM: Slovenien tvingades ta taxi till premiären": "Mästarna tvingades ta taxi till EM-premiären\n\nPublicerad: 1 september Uppdaterad: 2 september\n\nSlovenien är regerande europamästare.\n\nMen när basket-EM inleddes i Tyskland fick stjärnorna ta taxi till matchen efter en arrangörsmiss.\n\n”Det här måste vara ett skämt”, skriver Goran Dragic på Twitter.\n\nBasket-EM 2021 sköts upp till i år på grund av pandemin. Det innebär att Slovenien fortfarande är regerande mästare efter guldet 2017.\n\nMen det stjärnspäckade laget fick ingen specialbehandling inför premiärmatchen i tyska Köln. I stället tvingades Luka Doncic, Goran Dragic och resten av laget ta taxi till matchen efter att organisationens buss inte dykt upp.\n\n”Bra jobb Eurobasket, ingen buss för europamästarna till match. Det här måste vara ett skämt. Efter 20 minuter fick vi åtminstone lokal taxi”, skriver Chicago Bulls -stjärnan Dragic på Twitter.\n\nÄr favoriter\n\nLaget blev något försenat till arenan, men kunde ändå värma upp som planerat inför premiärmatchen mot Litauen.\n\nSlovenien, som nyligen mötte Sverige i VM-kvalet och bara vann med tre poäng, är en av favoriterna till guldet. Lagets största stjärna är Dallas Mavericks Luka Donic.\n\nSlovenien vann premiären mot Litauen med 92–85 efter en jämn match.",
    "Här är Sveriges trupp till Nations League mot Serbien och Slovenien": "Uppdaterad 19 september, 2022\n\nHerrlandslaget ska möta Serbien och Slovenien i Nations League-gruppspelet. Till dess har nu förbundskapten Janne Andersson tagit ut sin trupp, som bland annat spelar på Friends Arena den 27 september.\n\nDet väntar en rysarsamling för Janne Andersson och hans landslag i september månad. Efter en dålig Nations League-sväng i juni månad har Sverige satt sig i bekymmer. Med tre poäng i gruppen och med Slovenien på två poäng så finns det fortsatt en relativt stor risk för att Sverige trillar ned i C-divisionen i Nations League, vilket i sådana fall skulle innebära en sämre seedning i lottningen inför EM-kvalet nästa år.\n\nAnnons: ⇢ Bet365- 1250 kr i bonus på Fotbolls-EM här ⇠\n\n18+ år | Regler & villkor gäller | Gäller nya kunder\n\n\n\nMen det ska förstås spelas två matcher innan dess. Den 24 september ska Sverige ställas mot Serbien i just Serbien. Matchen kommer att spelas utan publik, då serberna blivit varnade efter att de inte har skött sig vid tidigare UEFA-matcher. Den 27 september ställs sedan Sverige mot Slovenien på Friends Arena, men då med fulla läktare förhoppningsvis.\n\nUnder onsdagen var det dags för truppsläpp där Janne Andersson presenterade den trupp som ska hålla kvar Sverige i Nations Leagues B-division. Där fanns en del skrällar med i truppen, bland annat Feyenoords högerytter Patrik Wålemark som får chansen i A-landslaget efter en fin fjolårssäsong med U21-landslaget.\n\nPå backplats får Edvin Kurtulus (Hammarby) fortsatt förtroende. Janne Andersson väljer dessutom att kalla in mittbacken Isak Hien, som gjort succé i Djurgården under säsongen och nyligen såldes till Hellas Verona i Serie A. Även U21-landslagets lagkapten Aiham Ousou finns med i truppen.\n\nEnligt Janne Andersson ska nio spelare ha tackat nej till landslagsspel denna samling. En av dessa är den mångårige mittfältaren Albin Ekdal, som behöver stärka upp sin kropp under landslagsuppehållet, efter en mindre skada.\n\nMartin Olsson och Filip Dagerstål tvingades tacka nej till samlingen. I ett sent skede kallade förbundskapten Janne Andersson in Leopold Wahlstedt som en av fyra målvakter, på grund av en sjuk Andreas Linde (som fortsatt var en del av truppen).\n\nTruppen till Nations League\n\nMålvakter\n\nRobin Olsen, Aston Villa\n\nKristoffer Nordfeldt, AIK\n\nAndreas Linde, Greuther Fürth\n\nLeopold Wahlstedt, Odds BK\n\nBackar\n\nDaniel Sundgren, Maccabi Haifa\n\nJoel Andersson, FC Midtjylland\n\nVictor Nilsson Lindelöf, Manchester United\n\nIsak Hien, Hellas Verona\n\nEdvin Kurtulus, Hammarby IF\n\nAiham Ousou, Slavia Prag\n\nLudwig Augustinsson, Aston Villa\n\nGabriel Gudmundsson, Lille*\n\nMittfältare/forwards\n\nJens Cajuste, Reims\n\nJesper Karlström, Lech Poznan\n\nEmil Forsberg, RB Leipzig\n\nMattias Svanberg, Wolfsburg\n\nKristoffer Olsson, FC Midtjylland\n\nDejan Kulusevski, Tottenham\n\nAlexander Isak, Newcastle\n\nAnthony Elanga, Manchester United\n\nRobin Quaison, Al-Ettifaq\n\nViktor Claesson, FC Köpenhamn\n\nViktor Gyökeres, Coventry\n\nMikael Ishak, Lech Poznan\n\nPatrik Wålemark, Feyenoord\n\n*Ersätter Martin Olsson\n\nSpelschema\n\n24 september:\n\nSerbien – Sverige\n\n20:45\n\n27 september:\n\nSverige – Slovenien (Friends Arena)\n\n20:45",
    "Styrkan har gått förlorad - måstematch väntar Sverige": "Det har varit en händelserik helg där Stryktipset gav 12 rätt och en rejäl slant tillbaka. Där föll jag på en halvgardering. Bittert, men en fin rad ändå. Söndagens Europatips är däremot bara att glömma fortast möjligt. Som tur är kommer det en ny chans snabbt då tisdagen bjuder på ett häftigt Europatips med elva landskamper varav nio stycken från Nations League och med en jackpot att bråka om känns det ännu mer intressant. För att vara med och jaga 13 rätt igen är det som vanligt länken här nedan som gäller.\n\nMåstematchen! - 1. Sverige - Slovenien\n\nÅngestmöte på Friends Arena\n\nSveriges stora styrka har historiskt sett varit ett organisationen med ett starkt försvar och ett grundspel där alla vet vad de ska göra hela tiden. Det har gått förlorat efter att veteraner som Berg, Larsson och Lustig slutat i landslaget. Blågult föll ihop som ett korthus mot Serbien och torskade med 1-4 efter ett antal hårresande misstag i försvarsspelet. Janne Andersson har minst sagt en hel del att jobba på.\n\nIsak Hien debuterade i Belgrad och även om han inte ska lastas för storförlusten märktes det att samarbetet med matchotränade Victor Nilsson Lindelöf knappast satt till 100 procent. Nu har den duon dock fått lite mer tid tillsammans. På mittfältet saknades Albin Ekdal oerhört mycket. Det är en gammal landslagssanning att Sverige aldrig lyckas prestera på topp när Ekdal går skadad.\n\nCajuste spelade första halvleken innan han byttes ut mot Olsson i paus. Svanberg fick däremot 90 minuter och det är en spelare med mycket potential som måste ta på sig en ännu tydligare ledarroll. Offensivt ser det däremot riktigt bra ut. Claesson stod för målet framåt efter ett oerhört vackert förarbete av Forsberg och Kulusevski. En trio som ska kunna skapa chanser nu också. Dessutom finns Elanga och Quaison att tillgå.\n\nSlovenien tog en fin skalp när Norge besegrades med 2-1 hemma i Ljubljana och därmed passerade de Sverige i tabellen. Kryss räcker för att gästerna ska hålla sig kvar i divisionen och känslan är att de kommer försöka sätta defensiven först. Bijol kommer få ta ett stort ansvar och längst bak finns en viss Oblak. Den bästa mittfältaren Kurtic är dock avstängd och det är även anfallaren Sporar som nätade mot Norge. Två rejäla avbräck.\n\nSloveniens största hot är istället tonåringen Sesko som varit riktigt bra i RB Salzburg. Sverige behöver gå för tre poäng och hemma på Friends Arena ska Blågult trots allt gälla som favoriter mot ett motstånd av Sloveniens kaliber. Kan Andersson bara se till att laget sitter ihop på ett bättre sätt finns det tillräckligt med individuell kvalité för att vinna matchen. Ettan är första tecken att rita ned, men då den ser ut att streckas hårt bör det garderas med krysset på större system.\n\nMissar matchen\n\nAndraz Sporar, Slovenien (avstängd)\n\nJasmin Kurtic, Slovenien (avstängd)\n\n\n\n\n\nGruppfinalen! - 2. Norge - Serbien\n\nNorge avancerar till A-divisionen\n\nNorge tog planenligt ledningen borta mot Slovenien även om det ska sägas att det målet snarare var frukten av ett enormt försvarsmisstag av slovenerna än av fint spel från norrmännen. Bollen studsade fram till Erling Braut Haaland och det finns nog ingen spelare i världen, möjligen bortsett från Lewandowski, som är vassare är Haaland när han får läget framför mål.\n\nDen väldige centertanken fick dock inte speciellt många chanser mer i den matchen. Hemma på Ullevaal bör det bli andra bullar och med Sörloth och Elyounoussi vid sin sida samt med Berge och Ödegaard strax bakom lär Haaland få en del bollar att jobba med. Thorstvedt är däremot avstängd och bör ersättas av Aursnes eller Thorsby. Skickliga spelare det också även om de kanske inte har samma flärd som Thorstvedt har.\n\nSerbien gjorde slarvsylta av Sverige i Belgrad och vände då 0-1 till 4-1. Mitrovic hade stor lekstuga med det svenska försvaret och noterades för ett hattrick. Det gäller att inte lämna strikern ensam i straffområdet för när bollen väl är i luften finns det ingen som tar Fulham-stjärnan. Det går dock inte att bara hålla koll på Mitrovic när han har Vlahovic bredvid sig.\n\nKostic och Tadic kommer starta på mittfältet igen och försöka leverera bollar till den dödliga toppduon. Däremot får gästerna klara sig utan oerhört viktiga Sergej Milinkovic-Savic som är avstängd. Det är ett avbräck modell större och något som kommer påverka serberna. Bakåt ser inte Balkan-nationen helt tät ut och jag har svårt att se Babic, Mitrovic och Masovic stå emot en framstormande Haaland.\n\nÄven i Norge är backlinjen lagets svagaste lagdel så det gäller för båda lagen att ha bollen på offensiv planhalva. Norge vann borta mot Serbien i somras med 1-0 efter mål av Haaland i en match där lusekoftorna inte hade speciellt mycket av bollen. Serbien måste vinna för att passera Norge i toppen av tabellen och det öppnar för att värdnationen kan få ytor att ställa om på. Det tror jag de tar vara på. Stannar ettan kring 40-45 procent är det en vettig spik på en lurig kupong.\n\nMissar matchen\n\nKristian Thorstvedt, Norge (avstängd)\n\nSergej Milinkovic-Savic, Serbien (avstängd)\n\nUros Racic, Serbien (avstängd)\n\nPredrag Rajkovic, Serbien (avstängd)\n\nToppmötet! - 3. Portugal - Spanien\n\nPortugal vinner gruppen\n\nSpanien gjorde en direkt dålig insats hemma mot Schweiz i lördags. Trots att La Furia Roja i vanlig ordning hade väldigt mycket boll kändes topptrion Asensio, Torres och Sarabia aldrig speciellt farliga. Luis Enrique bör nog fundera på att ge formstarka Borja Iglesias, som hoppade in mot schweizarna, chansen från start nu. I övrigt lär den spanska förbundskaptenen inte ändra speciellt mycket.\n\nDet innebär att Barcelona-trion Gavi, Pedri och Busquets lägger beslag på mittfältspositionerna. En trio som känner varandra väl och som i sina bästa stunder kan spela bort vilket mittfält som helst. I mittförsvaret spelade Eric García och Pau Torres mot Schweiz. Ett relativt ungt och spännande mittbackspar som har bra passningsfötter. De känns dock något veka i duellspelet och det kan kosta här.\n\nPortugal åkte till Prag och fullständigt pulveriserade Tjeckien. 0-4 lös på resultattavlan när krutröken hade skingrats och det var total dominans från start till mål. Det var mycket Manchester United över den vinsten då Diogo Dalot satte dit två mål medan Bruno Fernandes stod för både mål och assist och Cristiano Ronaldo passade fram till en balja. Diogo Jota satte dit fyran.\n\nNeves och Carvalho kompletterade Bruno Fernandes på mittfältet medan Cristiano Ronaldo fick sällskap av Bernardo Silva och formstarka Rafael Leao på topp. Horta och Jota kom in i den andra halvleken och är två andra offensiva krafter av högsta klass. Bakåt såg samarbetet mellan Danilo och Rúben Dias bra ut och den duon bör få förtroendet igen. Ett komplett landslag.\n\nSpanien är tveklöst Portugals största rivaler och vi bör få se ett hemmalag i Braga som satsar allt från att domaren blåser igång matchen medan Spanien försöker ta udden av värdnationens frenesi med sina trianglar. Spelare för spelare håller jag Portugal snäppet högre i dagsläget och jag tror de löser tre poäng denna tisdag. Spännande etta som inte ser ut att bli så pjåkig rent värdemässigt.",
    "Helt Jepsen om skräckskadan i Slovenien: ”Jag skrek rakt ut”": "Helt Jepsen om skräckskadan i Slovenien: ”Jag skrek rakt ut”\n\nMatias Helt Jepsen missade båda cupmötena med IFK Ystad med vad som beskrivits som en ”lättare skada”. Men nu berättar dansken själv om dramat i Slovenien när han slet av all hud på ena vaden.",
    "Europatipset Tisdag 27 September » Analys & Tips": "Den sista omgången av Nations League sätter färg på Europatipset. Högst upp på kupongen hittar vi ett minst sagt pressat Blågult som ställs mot Slovenien på Friends. Tre poäng är ett måste för att Jannes mannar ska hålla sig kvar i B-divisionen. Utöver Nations League står ett par träningsmatcher, League Two och MLS på menyn. Som grädde på moset är det 2,5 millar i jackpot!\n\n\n\n💰 Banken! - Schweiz\n\nSchweizarna håller bevisligen en hög nivå. Ett lyckat EM har följts upp med ett fenomenalt VM-kval samt flera fina insatser i Nations League där både Spanien och Portugal besegrats. Ett ihåligt Tjeckien, som förr eller senare måste blotta sig, bör vara en passande uppgift!\n\n\n\n💣 Knallen! - Cypern\n\nCypern har nollat både Nordirland och Grekland i Nations League. Mot ett ojämnt Kosovo ska knappast öborna vara chanslösa. Till ensiffrig procent är tvåan ett givet inslag på mina system!\n\n\n\n1. Sverige - Slovenien 1\n\nDet blev ett nytt bottennapp för Sverige i helgen. Det blev 1-4 i brakan i Serbien. Till råga på allt lyckades Slovenien vända ett underläge till seger i hemmamötet mot Norge. Att spelare som Isak och Ekdal saknas påverkar givetvis, men trots dessa avbräck ska man kunna kräva mer från Jannes landslag. Samma typ av spets finns det inte hos Slovenien vars största stjärna är Janne Oblak i buren. Slovenerna torskade hemmamötet mot Sverige i somras med 0-2 och i den matchen var Blågult klart bättre. Jag tror “Gulo Gulo” kommer att ta sig samman och lösa tre pinnar hemma på Friends, dock är känslan att ettan streckas lite väl högt. På större lappar välkomnas garderingar från start.\n\n\n\n2. Norge - Serbien 2\n\nPå Ullevål gör baggarna och serberna upp om gruppsegern. Norge har tveklöst ett trumfkort i Haaland som toppar skytteligan i Nations Leagues B-division. Som helhet känns Serbien minst lika starka. Grabbarna från Balkan har en startelva som består av en hel drös klasspelare som till vardags spelar på den högsta nivån. Serbien har presterat stabilt under hela Nations League och stod även för ett riktigt bra VM-kval förra året då de vann gruppen framför Portugal. Jag håller Serbien som ett bättre lag och streckar detta från höger.\n\n\n\n3. Portugal - Spanien 1X2\n\nI Grupp A2 gör Portugal och Spanien föga förvånande upp om gruppsegern. Inför den sista omgången sitter portugiserna i pole position. 4-0-segern i helgen mot Tjeckien var ett styrkebesked där Premier League-spelarna Dalot, Fernandes och Diogo Jota nätade. Spanien torskade i sin tur hemmamötet mot Schweiz i helgen, trots att spanjackerna förde spelet och hade 74 procent av bollinnehavet. Luis Enriques mannar är otroligt bollskickliga och känslan är att gästerna även kommer att bli bollförande i Braga. I en vidöppen batalj föredras alla tecken från start.\n\n\n\n4. Schweiz - Tjeckien 1\n\nSchweiz behöver en pinne för att hålla sig kvar i A-divisionen. Ostälskarna stod för ett strålande VM-kval förra året och Murat Yakins gäng har även presterat på en hög nivå i Nations League. Två raka vinster har det blivit mot Portugal och Spanien. Tjeckien är inte riktigt på samma nivå. Patrick Schick & Co överträffade förväntningarna i EM 2021 men tjeckerna har nu tagits ner på jorden. Som alla säkert minns blev det torsk borta mot Sverige i VM-playoffet i våras. Även fast ettan blir högt streckad i St. Gallen är det en fin spik i min bok.\n\n5. Irland - Armenien 1X\n\nNär Irland streckas upp mot 90-strecket ringer alla varningsklockor. De trubbiga öborna har en stark organisation samt ett solitt försvar, men den individuella spetsen saknas hos Irland som brukar ha enorma problem att föra matcher. Det blev torsk i bortamötet mot Armenien med 0-1 där Irland endast noterades för två skott på mål. Besökarna från Kaukasien gick på pumpen med hela 0-5 i helgen mot Ukraina men i Dublin ska de kunna stå upp klart bättre. Till rådande procent bör ettan garderas tidigt med åtminstone skrällkrysset!\n\n\n\n6. Ukraina - Skottland 1X\n\nNågon hemmaplansfördel är det inte för Ukraina i den här gruppfinalen som spelas i Polen. De gulblå blev slaktade i bortamötet mot Skottland med hela 0-3 förra veckan men överlag har de ukrainska hjältarna presterat på en stabil nivå under en längre tid. När lagen möttes i VM-playoffet i somras var det Ukraina som segrade med 3-1 i Glasgow. Med tanke på att ett kryss räcker för britternas del känns tvåan minst attraktiv i Kraków. Värt att notera är att motorn Scott McTominay (avstängd) samt Andrew Robertson (skadad) saknas hos gästerna. 1X borde vara tillräckligt.\n\n\n\n7. Albanien - Island 1\n\nIsrael säkrade gruppsegern i B2 efter 2-1-segern hemma mot Albanien där Tai Baribo avgjorde på stopptid. Albanerna har haft marginalerna mot sig men i den sista omgången bör Balkan-nationen kunna greja tre pinnar hemma i Tirana. Island är på dekis och kommer till spel med en begränsad trupp där inte mindre än fyra allsvenska spelare tar plats. Senaste gången öborna vann en tävlingsmatch på bortagräs var mot blåbärsnationen Liechtenstein i mars 2021. Runt 50-strecket är ettan en potentiell spik på Balkanhalvön.\n\n\n\n8. Grekland - Nordirland X2\n\nEuropamästarna från 2004 har fått fart på grejerna under Gus Poyet. Trots att Grekland föll i ö-derbyt mot Cypern i helgen har redan de blåvita säkrat gruppsegern i C2. Mer ligger i potten för Nordirland som slåss för att hålla sig kvar i C-divisionen. Britterna faller sällan ur ramen och är generellt sett svåra att bryta ner. I helgen stod Nordirland för en lovande insats då öborna vände ett underläge till seger mot Kosovo. Då både spelvärde och motivationen finns hos gästerna är det läge att strecka från höger.\n\n\n\n9. Kosovo - Cypern 1X2\n\nKosovo är en färsk och spännande fotbollsnation där det finns enormt med talang. Försvaret ser dock bräckligt ut och prestationerna under Nations League har varit ojämna. Rent truppmässigt ser Balkan-nationen flera nummer större ut än Cypern, med det sagt är närmare 80 procent på ettan i Pristina i överkant. Strandraggarna från östra Medelhavet är ett samspelt gäng som titt som tätt är svåra att bryta ner. Öborna har nollat både Grekland och Nordirland i gruppen. Då både krysset och tvåan rensar hejvilt bland kupongerna helar jag upp detta från start.\n\n\n\n10. Malta - Israel 2\n\nPå gladiator-ön Malta går en vänskapsmatch av stapeln. Israel vann deras Nations League-grupp i B-divisionen och kliver givetvis in som stora favoriter mot en nation som Malta. Trots att rotation mycket väl kan förekomma hos gästerna ska bortasegern ligga nära till hands. Maltesernas trupp består i stort sett bara av spelare från den inhemska ligan som håller riktigt dassig standard. Trots överstreckning är inte alls tvåan fel att singla.\n\n\n\n11. Grimsby - Carlisle 1X2\n\nGrimsby Town och Carlisle United har öppnat säsongen likvärdigt i League Two. Grimsby har gått segrande från fyra av fem bortamatcher men hemma på Blundell Park är The Mariners fortsatt vinstlösa. Gästande Carlisle är obesegrade i fem raka ligamatcher och har anfallaren Kristian Dennis (sex pytsar) i toppform. Carlisle tog poäng både hemma och borta mot Grimsby i fjol och känslan är att besökarna ska ha större chanser på poäng på Blundell Park än vad procenten indikerar. X2 inleder.\n\n\n\n12. Mexiko - Colombia 2\n\nI Kalifornien går en oviss träningslandskamp av stapeln. Néstor Lorenzo är ny förbundskapten hos Colombia som stod för ett uselt VM-kval. Lorenzo har fått med sig en slagkraftig trupp till den här samlingen där rutinerade rävar som Radamel Falcao och James Rodríguez sticker ut. Nationens bästa spelare numera måste däremot anses vara Liverpool-stjärnan Luis Díaz. Riktigt samma spets finns det inte hos VM-klara Mexiko som kommer till spel utan Sevillas Jesús Corona. På neutral matta håller jag Colombia som knappa favoriter och blir detta relativt jämnstreckat är tvåan ett spikalterniv på mina system.\n\n\n\n13. Seattle - Cincinnati 1\n\nGustav Svenssons gamla Seattle Sounders och Cincinnati är två lag som sällan strålar samman i MLS. Senaste gången lagen möttes var 2019, då var det “Gurras” Seattle som segrade på hemmagräset med 4-1. Sounders är generellt sett starka hemma på Lumen Field där värdlaget vunnit fyra av de fem senaste matcherna. Cincinnati har varit svårslagna under de senaste månaderna men på resande tass har gästerna bara vunnit en match sedan maj månad. Ettan bör således ligga närmast till hands. Runt 45 prollar får Seattle klara sig på egna ben.\n\n\n\n\n\n216 rader\n\n1. Sverige - Slovenien 1\n\n2. Norge - Serbien 2\n\n3. Portugal - Spanien 1X2\n\n4. Schweiz - Tjeckien 1\n\n5. Irland - Armenien 1X\n\n6. Ukraina - Skottland 1X\n\n7. Albanien - Island 1\n\n8. Grekland - Nordirland X2\n\n9. Kosovo - Cypern 1X2\n\n10. Malta - Israel 2\n\n11. Grimsby - Carlisle 1X2\n\n12. Mexiko - Colombia 2\n\n13. Seattle - Cincinnati 1\n\n\n\n\n\n1296 rader\n\n1. Sverige - Slovenien 1X2\n\n2. Norge - Serbien X2\n\n3. Portugal - Spanien 1X2\n\n4. Schweiz - Tjeckien 1\n\n5. Irland - Armenien 1X\n\n6. Ukraina - Skottland 1X\n\n7. Albanien - Island 1\n\n8. Grekland - Nordirland X2\n\n9. Kosovo - Cypern 1X2\n\n10. Malta - Israel 2\n\n11. Grimsby - Carlisle 1X2\n\n12. Mexiko - Colombia 2\n\n13. Seattle - Cincinnati 1\n\n",
    "Svensk kritik mot boendet på skid-VM: ”Konstigt”": "Sverige har inte hittat en optimal boendelösning för längd-VM i Slovenien nästa år.\n\nLandslaget tvingas bo på andra sidan gränsen – i Österrike.\n\n– Det kommer att vara en ganska trixig väg över bergen. Säkerhetsmässigt är det inte optimalt, säger Byström till Expressen.",
    "9 \"Blågul triumf & daladans\"": "Det är en ödesmatch som går av stapeln på Friends Arena den här aftonen. Sverige måste besegra Slovenien för att hålla sig kvar i B-divisionen. Trots usel form samt avsaknaden av både Isak & Ekdal är ändå undertecknad inne på att oddset på Blågult är för högt. Jag sätter mig i den blågula båten och jobbar in Jannes mannar tillsammans med Leksand och Schweiz!\n\n\n\nSpeltipset finns att rygga här\n\n\n\nHV71 - Leksand: 2 @ 2,71\n\n\n\nDalarnas stolthet torskade inte helt oväntat mot Färjestad i SHL-premiären men i helgen blev det tre poäng mot Skellefteå (1-0) efter Carter Campers sena avgörande. Insatsen från Leksand var riktigt bra. Att målvakten Mantas Armalis fick hålla nollan i debuten var fundamentalt. Detta lär betyda att ojämna Kasimir Kaskisuo återigen förpassas till kvisten mot HV.\n\n\n\nHV71 är en stark nykomling som bör kunna hålla sig runt mittenskiktet av tabellen. Rutinerade rävar som Mikkel Bödker och Taylor Matson håller hög nivå, den gamla Leksandsspelare Fredrik Forsberg hade även en riktigt fin säsong i Hockeyallsvenskan i fjol. Inledningen från HV har dock inte varit speciellt övertygande. De småländska tjurarna hade inte en suck mot Luleå i premiären och i straffsegern senast mot Malmö hade HV marginalerna på deras sida.\n\n\n\nSpeltips\n\nAtt nykomlingen HV ställs ut som tämligen klara favoriter i Husqvarna Garden ställer jag mig något tveksam till, framförallt då inledningen varit något tveksam. Drygt 2,70 på den raka tvåan känns som en fin högoddsare!\n\n\n\nSpel: 2 @ 2,71\n\nTävling: SHL\n\nPlats: Husqvarna Garden\n\nTid: 19:00\n\n\n\n\n\nSverige - Slovenien: 1 @ 1,75\n\n\n\nSverige har börjat gå kräftgång och Janne Andersson har nu blivit starkt ifrågasatt. Blågult har inte alls fått igång spelet i Nations League och riskerar nu att trilla ur B-divisionen. För att Jannes mannar ska hålla sig kvar i divisionen krävs det tre poäng mot Slovenien, något som jag tycker Sverige bör kunna lösa, trots den usla formen.\n\n\n\nAllt för stora växlar tycker jag inte att man ska dra av Sveriges resultatrad i Nations League med tanke på att truppen var ruskigt b-betonad under sommarens samling. Samtidigt ska man ha med sig att Slovenien hemma på Friends är något helt annat än Serbien borta på Balkanhalvön.\n\n\n\nPå pappret är Slovenien tveklöst gruppens svagaste kort. Bortsett från målvakten Janne Oblak är truppen ruskigt anonym. Salzburg-talangen Benjamin Sesko, som sänkte Norge i helgen, spås en lysande framtid men i det stora hela ser truppen väldigt begränsad ut. Ser vi till det senaste VM-kvalet torskat Slovenien bland annat borta mot Cypern. En knapp 1-0-seger hemma mot Malta är inte heller något resultat som övertygar.\n\n\n\nSpeltips\n\nNär nationerna möttes i somras vann Sverige med 2-0 i Ljubljana, fullt rättvist. Detta trots att Blågult även då var b-betonat. Trots usel form samt avsaknaden av både Isak och Ekdal finner jag 1,75 på hemmasegern för högt. Kanna på!\n\n\n\nSpel: 1 @ 1,75\n\nTävling: Nations League\n\nPlats: Friends Arena\n\nTid: 20:45\n\n\n\n\n\nSchweiz - Tjeckien: 1 @ 1,66\n\n\n\nSchweiz gyllene generation har ett riktigt fint landslagsår bakom sig. Seferovic, Xhaka, Rodriguez, Shaqiri och väggen Yann Sommer stod för ett riktigt bra EM och vann också VM-kvalgruppen före Italien förra året. Insatserna under Nations League har även varit lovande. 1-0-segern hemma mot Portugal följdes i helgen upp med en 2-1-seger borta mot Spanien.\n\n\n\nTjeckien är gruppjumbo och måste ta tre poäng mot Schweiz för att undvika nedflyttning till B-divisionen. Patrick Schick var inne i ett målstim förra säsongen men numera ser Leverkusen-anfallaren inte alls lika het ut. Schick brände en straff senast mot Portugal (0-4) där tjeckerna blev totalt slaktade.\n\n\n\nSpeltips\n\nDet finns en helt annan stabilitet hos Schweiz som bör kunna utnyttja att tjeckerna förr eller senare måste framåt. Ettan känns väldigt trolig och då Svenska Spel ligger högt på hemmasegern blir det ett givet inslag på trippeln!\n\n\n\nSpel: 1 @ 1,66\n\nTävling: Nations League\n\nPlats: AFG Arena\n\nTid: 20:45\n\n\n\n\n\nTrippeln\n\n\n\nHV71 - Leksand: 2 @ 2,71\n\nSverige - Slovenien: 1 @ 1,75\n\nSchweiz - Tjeckien: 1 @ 1,66\n\nTotalt odds: 7,87\n\n\n\nNotera att de odds som anges i speltipsen är de odds som gäller när texten skrivs. Dessa odds kan gå både ner och upp efter att texten har publicerats.\n\n\n\n\n\n\n\nSpela Trippel på Svenska Spel",
    "Serbiens förbundskapten om publikstraffet: ”Händer alltid något här som gör en besviken”": "Tusentals barn ser ut att släppas in. Men i övrigt portar Uefa publik på Sveriges Nations League-match i Belgrad.\n\nAnledningen är rasism från serbiskt supporterhåll under tidigare matcher – och situationen är inte unik.\n\nEn färsk rapport visar att huligangrupperingar i flera Balkanländer används av politiker för att spä på etniska spänningar.",
    "Bruttotruppen till EM inskickad": "Den 6 oktober presenterar förbundskaptenen Tomas Axnér Sveriges EM-trupp, men redan i dag var det deadline för att skicka in bruttotruppen på 35 spelare till Europeiska Handbollförbundet.\n\nNästa vecka samlas damlandslaget för första gången den här säsongen och dubbla möten med Brasilien väntar, i Uppsala den 29 september och i Eskilstuna den 1 oktober. Veckan efter är det dags för Tomas Axnér att presentera den trupp som i november åker till Celje där EM-gruppspelet avgörs och sedan förhoppningsvis avancerar till huvudrundan i Ljubljana.\n\nBara de spelare som ingår i bruttotrupperna som skickats in till Europeiska Handbollförbundet fram till i dag kan bli aktuella för spel i turneringen och varje lag har sedan rätt att skriva in upp till 20 av de 35 spelarna i den slutgiltiga truppen dagen före premiären, varav 16 sedan väljs till respektive match.\n\nSVERIGES BRUTTOTRUPP TILL EM\n\nMålvakter:\n\n1. Johanna Bundsen, IK Sävehof, 114 A-landskamper/2 mål\n\n12. Rebecca Nilsson, Tus Metzingen, 3/0\n\n16. Jessica Ryde, Ikast Håndbold, 43/0\n\n21. Evelina Eriksson, CSM Bukarest, 7/1\n\n30. Martina Thörn, Odense Håndbold, 30/0\n\n36. Sofie Börjesson, Vipers Kristiansand, 0/0\n\nVänstersex:\n\n18. Stella Huselius, IK Sävehof, 0/0\n\n32. Jennifer Johansson, vänstersex, Skuru IK, 0/0\n\n38. Elin Hansson, SCM Ramnicu Valcea, 39/93\n\n97. Linn Hansson, Önnereds HK, 0/0\n\nMittsex:\n\n7. Linn Blohm, Györi Audi ETO KC, 134/375\n\n19. Anna Lagerquist, Neptunes de Nantes, 92/117\n\n35. Sofia Hvenfelt, Köpenhamn Håndbold, 10/9\n\n40. Vilma Matthijs Holmberg, Thüringer HC, 10/2\n\n66. Clara Monti Danielsson, Chambray Touraine, 8/1\n\nHögersex:\n\n10. Mathilda Lundström, Silkeborg-Voel KFUM, 57/79\n\n24. Nathalie Hagman, Neptunes de Nantes, 187/646\n\n50. Ida Gullberg, H65 Höör, 5/4\n\n55. Clara Petersson Bergsten, Skuru IK, 1/0\n\nVänsternio:\n\n8. Jamina Roberts, Vipers Kristiansand, 199/475\n\n9. Melissa Petrén, Viborg HK, 52/99\n\n28. Isabelle Andersson, H65 Höör, 5/6\n\n29. Kristin Thorleifsdóttir, Horsens HK, 27/35\n\n31. Frida Rosell, IK Sävehof, 2/2\n\n54. Tyra Axnér, Nykøbing Falster HK, 1/4\n\nMittnio:\n\n6. Carin Strömberg, Neptunes de Nantes, 125/193\n\n23. Emma Lindqvist, Ikast Håndbold, 55/112\n\n42. Jenny Carlson, Brest Bretagne HB, 26/65\n\n44. Daniela de Jong, SCM Ramnicu Valcea, 10/13\n\n45. Thea Stankiewicz, Århus United, 0/0\n\nHögernio:\n\n3. Nina Koppang, IK Sävehof, 1/5\n\n15. Sara Johansson, Skara HF, 6/20\n\n17. Nina Dano, Horsens HK, 30/53\n\n59. Alexandra Bjärrenholt, Skuru IK, 11/9\n\n96. Malin Sandberg, H65 Höör, 0/0\n\nKOMMANDE LANDSKAMPER\n\n29 september: Brasilien (18.30, IFU Arena, Uppsala)\n\n1 oktober: Brasilien (16.00, Stiga Sports Arena, Eskilstuna)\n\n28 oktober: Tjeckien (18.15, Hatstore Arena, Kalmar)\n\n30 oktober: Tjeckien (16.00, Brinova Arena Karlskrona)\n\n4 november: Serbien (EM, 20.30, Zlatorog Arena, Celje, Slovenien)\n\n6 november: Slovenien (EM, 18.00, Zlatorog Arena, Celje, Slovenien)\n\n8 november: Danmark (EM, 20.30, Zlatorog Arena, Celje, Slovenien)\n\nBiljetter: handboll.ebiljett.nu\n\nMatcherna sänds på SVT",
    "Victor Nilsson Lindelöf har ingen koll på guldstriden i allsvenskan": "Lindelöf om allsvenska guldstriden: ”Vilka leder?”\n\nPublicerad: I dag 15.26 Uppdaterad: I dag 18.39\n\nEn högintressant guldstrid väntar i allsvenskan.\n\nVilket lag tar hem Lennart Johanssons pokal? Victor Nilsson Lindelöf har inte studerat tabelläget.\n\n– Vilka leder? frågar sig ”Vigge”.\n\nI morgon väntar en ödesmatch för Sverige i Nations League. Blågult måste besegra Slovenien på hemmaplan för att behålla platsen i B-divisionen.\n\nUnder måndagens presskonferens fick förbundskaptenen Janne Andersson och lagkaptenen Victor Nilsson Lindelöf svara på frågor inför den viktiga matchen.\n\nMen det fanns även utrymme för frågor om annat. När landslagsuppehållet är över kommer det återstå sju matcher av den allsvenska säsongen, och det skiljer endast en poäng mellan ettan Djurgården och tvåan Häcken inför avslutningen.\n\nStälld av frågan\n\nVilket lag ska egentligen plocka hem Lennart Johanssons pokal? När Victor Nilsson Lindelöf får tippa vilket lag som vinner blir han ställd.\n\n– Hur ser läget ut då? Vilka leder allsvenskan? undrar ”Vigge”.\n\nhelskärm Lindelöf under tisdagens presskonferens.\n\nNär Manchester United-mittbacken blir informerad om tabelläget i toppen dyker nästa fråga upp.\n\n– Hur många poäng är det ner till trean och fyran?\n\nTror Djurgården vinner\n\nHammarby på tredje plats har sex poäng upp till serieledarna, medan fyran Malmö FF är åtta poäng bakom Djurgården.\n\n– Då står det mellan Djurgården och Häcken, säger Nilsson Lindelöf och funderar i några sekunder.\n\n– Då tror jag att Djurgården tar SM-guld. De känns starka.\n\n.",
    "Svaret om seedningspotter till EM 2024 – efter Jannes förvirring": "Under måndagen samlades det svenska herrlandslaget i Stockholm. Nations League ska avslutas, matcher mot Serbien och Slovenien väntar.\n\nAtt de två mötena är viktiga går det enkelt att argumentera för. Ni minns ju hur det såg ut under den senaste samlingen. Fyra matcher gav bara en seger.\n\nExakt hur viktiga matcherna mot Serbien och Slovenien är rent sportsligt rådde det dock tveksamheter kring under måndagen. Eller ja, alla var överens om att det finns en risk att landslaget rasar ner i Nations Leagues Division C om de presterar dåligt. Men mer än det?\n\nDet väntar ju ett kval till EM 2024 runt hörnet, där hela lottningen baseras på resultaten i Nations League 2022/2023. Riskerar landslaget, om det går illa mot Serbien och Slovenien, att försämra sina förutsättningar där?\n\nStefan Pettersson hade inte räknat\n\nJust nu är Blågult placerat i seedningspott tre. Kan det gå så illa att de hamnar i pott fyra – och därmed riskerar att möta tre tuffa nationer? Det skulle kunna bli Spanien, Frankrike och Skottland, till exempel.\n\nEller kan de rentav ta sig upp ett hack till seedningspott två – och bara behöva möta ett bättre seedat lag?\n\nNär SportExpressen frågade landslagschef Stefan Pettersson under måndagen visste han inte säkert, i alla fall inte när det gällde en eventuell möjlighet att nå en högre seedningspott. Han hade inte räknat på det.\n\nDär trodde dock förbundskapten Janne Andersson att han hade koll. Under presskonferensen konstaterade han att dörren uppåt är stängd.\n\n– Vi måste vinna gruppen då, sa Andersson.\n\n– Det är 16 lag i serie A, då går tio till pott ett och sex till pott två. Det är 16 lag i serie B där gruppsegrarna går till pott två. Vi kan inte vinna gruppen. Norge har tio poäng, vi har tre, vilket innebär att pott ett och pott två är körda.\n\nVad gäller egentligen?\n\nNär SportExpressen påpekade att Tyskland, som direktkvalificerad värdnation, dock borde räknas bort från kvalet. Och att det därmed borde öppnas upp en plats i seedningspott två för den bästa grupptvåan i Nations Leagues B-division blev Andersson osäker.\n\n– Du skriver mig på näsan, men vi har tre poäng bara så problemet är att vi har en bit upp. Det är möjligt att vi någonstans teoretiskt kan nå det, det vågar jag inte säga. Men vår ingång är att försöka vinna mot Serbien, sedan får vi ta det därifrån. Finns det en chans … det har jag faktiskt inte ens tänkt på.\n\nNågot Janne Andersson var helt säker på var dock att Sverige riskerar att trilla ner i seedningspott fyra vid dåliga resultat mot Serbien och Slovenien.\n\n– Det viktigt för oss att inte trilla ur (Nations League Division B, reds. anm) för då kan vi hamna i en pott längre ner den 9 oktober i Frankfurt när EM-kvalet ska lottas. Så, det här är jätteviktigt utifrån det perspektivet, sa Janne Andersson.\n\nSå: Vad gäller egentligen?\n\nBlågult kan teoretisk nå pott nummer två\n\nNär SportExpressen tar kontakt med Uefa för att reda ut frågetecknen blir det första svaret: ”Den informationen kommer publiceras på UEFA.com i sinom tid”.\n\nMer kaos.\n\nEfter att SportExpressen ställt ett gäng följdfrågor skickade dock Uefa ett nytt mail. Innehållet i det klargör allt.\n\nFör det första riskerar inte det svenska landslaget att hamna i seedningspott fyra till EM-kvallottningen. Det är så klart lugnande nyheter för Janne Andersson.\n\nFör det andra finns det en chans för lag som inte vinner grupp B-divisioner att nå seedningspott två. I alla fall i teorin.\n\nOm vi ska utveckla klargörandet: Sverige riskerar inte att hamna i seedningspott fyra då Ryssland, som på grund av invasion av Ukraina har stoppats från att delta i Nations League, dels kommer rankas sist Nations League Division B, meddelar Uefa, dels inte kommer att tillåtas kvala till EM 2024.\n\nDärmed är det inget lag från Nations League Division B som kommer hamna i pott fyra – vilket gör att Blågult kan andas ut.\n\nDå kan det omöjliga ske\n\nVad gäller seedningspott två så kommer det finnas en plats där för den bästa grupptvåan i Division B. Vilket landslag som lägger beslag på den kommer fastställas efter att resultaten mot varje grupps sämst placerade lag har räknats bort, meddelar Uefa.\n\nAnledningen är att den grupp där Ryssland (som alltså inte deltar i Nations League) är placerat bara innehåller tre lag. De andra grupperna innehåller fyra.\n\nIsland leder just nu jakten på att bli bästa grupptvåa i Division B. De har tre poäng och plus/minus noll i målskillnad.\n\nSverige står på noll poäng och minus tre i målskillnad. De blågula har ju bara vunnit mot Slovenien, som just nu ligger sist i gruppen.\n\nOm det finns någon möjlighet att hämta ikapp Islands försprång? Tja, en 4–0-seger i lördagens möte med Serbien så …\n\nSamtidigt får inte Island plocka poäng i någon av sina återstående matcher. Plus att andra resultat i andra grupper måste gå Sveriges väg. Dock möter Island Albanien i sista matchen, vilket gör att Sverige inte har någon chans. Trots allt.\n\nFakta: Seedningspotter till EM-lottningen – just nu 1. Nederländerna, Danmark, Spanien, Ungern, Portugal, Belgien, Kroatien, Italien, Österrike och Tjeckien 2. Polen, Schweiz, Frankrike, England, Wales, Norge, Israel, Bosnien och Hercegovina, Ukraina och Island 3. Serbien, Montenegro, Skottland, Irland, Finland, Albanien, Sverige, Rumänien, Armenien, Slovenien 4. Ryssland, Turkiet, Grekland, Georgien, Kazakstan, Nordmakedonien, Luxemburg, Kosovo, Slovakien, Azerbajdzjan 5. Färöarna, Bulgarien, Nordirland, Belarus, Cypern, Gibraltar, Litauen, Lettland, Estland, Malta 6. Moldavien, Andorra, San Marino, Liechtenstein Visa mer\n\nTV: Forsberg om tränarbytet i klubben",
    "Ousou: \"Förväntar mig inte att jag ska spela\"": "Han blev inkallad till Sveriges sista match under förra samlingen, borta mot Norge. Men nu är Aiham Ousou, 22, med i den blågula truppen på riktigt. Slavia Prag-mittbacken var en av fem mittbackar som togs ut i den ursprungliga truppen och därefter har antalet spelare på positionen minskat till fyra på grund av att Filip Dagerstål lämnat återbud.\n\n- Jag är extremt glad över att vara här. Det är roligt att vara med från start, säger Ousou.\n\n- Jag vill ta in så mycket som möjligt, lära mig spelsättet och vad Janne (Andersson, förbundskapten) vill ha av oss spelare. Det är det främst.\n\nVad tror du om dina chanser till speltid mot antingen Serbien eller Slovenien?\n\nANNONS - Det kan jag inte svara på. Det är upp till Janne, men jag är redo om han skulle behöva mig. Sen får vi se vad som händer.\n\n- Självklart, om jag fick chansen så skulle jag uppskatta att få spela. Då skulle jag visa vad jag kan. Sen förväntar jag mig inte att jag ska spela, om man säger så.\n\nOusou är annars tillfreds med sin tillvaro i Tjeckien.\n\n- Det flyter på. Vi ligger tvåa i ligan och delad etta i Europa-gruppen.\n\nHan är väldigt glad över sin utveckling sedan flytten till Slavia Prag.\n\n- Jag har tagit extremt stora steg. Jag har ju gått från superettan till att vara med i A-landslaget på ett år, så det säger sig självt. Jag är väldigt glad och tacksam. Jag njuter av varje sekund.\n\nMatcherna mot Serbien (lördag) och Slovenien (tisdag) avslutar gruppspelet i Nations League för Sverige. Blågult spelar för att hänga kvar i B-divisionen.",
    "Nations League: Sverige byter spelsystem igen efter förlusterna": "Krisdraget: Sverige går tillbaka till 4–4–2\n\nPublicerad: 22 september Uppdaterad: 23 september\n\nSverige riskerar att åka ner till C-divisionen i Nations League.\n\nDå tar landslaget steg tillbaka mot 4–4–2.\n\n– Det fungerade inte och det är ett ganska skarpt läge så då är det smart att gå tillbaka till grunden, säger Mattias Svanberg.\n\nInför förra landslagssamlingen i juni tog förbundskaptenen Janne Andersson beslutet att skrota 4–4–2 och gå över till 4–3–3.\n\n– Det ger ny motivation efter nederlaget förra samlingen när vi missade VM. Det ger gruppen ny energi. Vi tror att det kommer att passa de spelare vi har. Det kommer kanske ta lite tid men vi ser fram emot det, sa förbundskaptenen då.\n\nSverige spelade fyra Nations League-matcher under samlingen och förlorade alla utom den mot Slovenien. Efter dubbla förluster mot Norge och en mot Serbien väljer landslaget nu att ta steg tillbaka mot 4–4–2.\n\n– Vi har utvärderat och försvarsmässigt fick vi inte riktigt det bettet i pressen som vi ville och släppte till lite för mycket omställningar och chanser emot oss så vi kommer nog gå tillbaka lite till det gamla försvarsspelet och vi kommer att skruva på anfallsspelet där jag ändå tycker att tog kliv förra samlingen, säger Viktor Claesson och fortsätter:\n\n– Det är inte så svart eller vitt, 4–4–2 eller 4-3-3, det är mer vilka metoder och vilka försvarssätt och anfallsspel man har. Men defensivt blir det blir åt det gamla hållet.\n\nhelskärm\n\nVad tycker du om det?\n\n– Jag tycker att försvarsspelet har fungerat väldigt bra. Vi har stört de bästa nationerna i världen så då känns det tryggt att gå tillbaka till det.\n\n”Uppenbart att vi inte fick till det”\n\nMattias Svanberg tycker också att det är ett bra beslut eftersom Sverige riskerar att åka ner till C-divisionen i Nations League.\n\n– Det kan vara klokt, med tanke på att vi inte riktigt fick till det förra samlingen. Vi har två viktiga matcher nu och att gå tillbaka till lite mer grunder som vi är vana vid för att försöka maximera prestationen just den här samlingen, säger han och fortsätter:\n\n– Jag tyckte att det fanns stor potential till det vi gjorde, men att vi inte fick till det var väl ganska uppenbart. Det är klart att vi kan jobba på det sättet vid ett annat tillfälle och göra det mycket bättre. Det blev inte så bra som vi ville och det kände alla spelare också. Men jag tror inte att någon känner att sådär kan vi aldrig igen, utan jag tror att många känner att det var en bra idé och vi kan fortsätta jobba på det men att det inte blir vid den här samlingen tror jag också känns bra för de flesta.\n\nHur mycket är ni spelare inblandade i beslutet?\n\n– Det spelar väl såklart roll. Vi försöker ha en relation mellan spelare och tränare som gör att vi kan jobba i samma riktning. Sedan vet jag inte vad de andra spelarna tyckte, och jag minns knappt vad jag tror själv. Men jag tycker som sagt att det är ett klokt beslut med tanke på att många är rätt vana vid att spela på det här sättet sedan tidigare och det kanske inte är tillfälle att utveckla något just den här samlingen, med tanke på att de tär så viktiga matcher.\n\nSverige möter Serbien borta på lördag och Slovenien på hemmaplan på tisdag.\n\nhelskärm\n\n.",
    "Sesko avgjorde med kanon – skrällde mot Norge": "© Fredrik Varfjell Sloveniens Benjamin Sesko jublar efter att ha avgjort hemmamötet med Norge.\n\nSlovenien skrällde och fick 2–1 hemma mot Norge.\n\nTack vare Benjamin Seskos oväntade kanon.\n\nPå tisdag – mot Sverige på Friends arena – avgörs nationens Nations League-öde.\n\n0–1 underläget tidigt i andra halvlek var inte alls en för brant backe för Slovenien.\n\n22 minuter senare stötte Andraz Sporar in kvitteringen och med nio minuter kvar till full tid bjöd Benjamin Sesko – som spelade fram till 1–1-målet – på en oväntad kanon.\n\n19-åringen drog till från långt håll och såg bollen smita in alldeles intill målvakten Ørjan Nylands stolpe.\n\nEtt 2–1-mål som säkrade Sloveniens första fullpoängare den här Nations League-säsongen.\n\nOch hopp om att klara sig kvar i B-divisionen.\n\nFör att undvika nedflyttning krävs det att Slovenien även lyckas på Friends arena på tisdag – och det räcker med oavgjort mot Sverige, som förlorade med 1–4 mot Serbien. Slovenien har fem poäng och Sverige tre.\n\nNorge, som tog ledningen efter Sloveniens slarv och Erling Braut Haalands beslutsamhet, gör upp om gruppsegern och avancemang med Serbien.\n\nPå tisdag ställs nationerna mot varandra på Ullevaal i Oslo.",
    "NBA-stjärnan Luka Doncic i tvist mot sin egna mamma": "Basketstjärnan Luka Doncic stämmer sin egna mamma\n\nPublicerad: 8 september\n\nLuka Doncic, 23, är mitt uppe i ett Europamästerskap med sitt Slovenien.\n\nParallellt har han hamnat i en infekterad rättstvist med sin mamma, Mirjam Poterbin, 48.\n\n– Det är viktigt för mig att ha kontroll över mitt egna varumärke, säger han i ett uttalande enligt NBA-journalisten Marc Stein.\n\nI november 2018, under den då 19-årige Luka Doncics debutsäsong i NBA , skapade tonåringen varumärket ”Luka Doncic 7” tillsammans med sin mamma – som också skrevs som ägare.\n\nI flera år har han försökt att, i samtycke med henne, ta kontrollen över registreringen.\n\nMen mamman har vägrat gå med på det.\n\n47 poäng mot Frankrike\n\nSå nu, under brinnande Europamästerskap i Köln där Doncic har spelat som i trans med sitt Slovenien, har han beslutat sig för att vända sig till det amerikanska patentverket och därmed gå in i en infekterad rättstvist.\n\n– Jag har väldigt mycket att se fram emot när jag fortsätter växa som spelare och människa. Det är viktigt för mig att ha kontroll över mitt egna varumärke och fokusera på att ge tillbaka till samhället, säger han i ett uttalande enligt NBA-journalisten Marc Stein.\n\nSå sent som i går gjorde Doncic hela 47 poäng när Slovenien slog Frankrike med 88–80. Det är det högsta poänggörandet i en EM-turnering på 65 år.\n\n23-åringen anses vara en av NBA:s absolut bästa spelare. Nyligen belönades han med ett femårskontrakt värt 2,3 miljarder kronor med Dallas Mavericks.\n\nhelskärm Luka Doncic.",
    "TÄVLING - nu har du chansen att vinna matchbiljetter": "Till skillnad mot andra fantasyspel avgörs varje spel efter en till tre matcher. Du har också en obegränsad budget att köpa spelare för. Målet är att köpa spelare som kommer överprestera i förhållande till vad de kostar.\n\n\n\nVänliga kontakta teknik@fotbollskanalen.se om du har frågor eller vill lämna feedback.\n\nPriser i samarbete med FSport. Åldersgräns 18+ för att vinna priser.\n\nTvå matchbiljetter Sverige-Slovenien Två matchbiljetter Sverige-Slovenien Två matchbiljetter Sverige-Slovenien Plats 4-8 - en varsin fotboll\n\nKontakta support@fsport.se vid frågor eller funderingar.\n\nFrågor och svar\n\n\n\nFråga: Vad går fotbollskanalen fantasy ut på?\n\nSvar: Du ska försöka välja spelare som överpresterar kontra sitt pris. Det vill säga att dina spelare ska tjäna fler miljoner än vad de kostar.\n\nFråga: Vad ska jag göra?\n\nSvar: Du ska köpa in sju fotbollsspelare. En målvakt, två försvarare, två mittfältare och två forwards.Fråga: Vad kostar spelarna och varför?\n\nSvar: Fotbollsspelarna har olika pris. En spelare kostar precis så många miljoner som spelaren förväntas tjäna i nästa match uträknat med vår algoritm. Du ska alltså välja spelare som du tror kommer tjäna mer än vad de kostar.\n\nFråga: Hur skapar jag en egen liga?\n\nSvar: Gå till Lobby och sedan Grupper. Där kan du skapa en liga och bjuda in dina vänner.\n\nFråga: Hur vinner jag?\n\nSvar: Den manager som lyckas tjäna flest miljoner på sitt lag vinner tävlingen.\n\nFråga: Hur ser jag hur det går för mig?\n\nSvar: Nu börjar det roliga! Du följer dina lag i din mobil LIVE i vår spännande leaderboard. Perfekt 2nd screen upplevelse!\n\nKLICKA HÄR FÖR ATT SPELA\n\n\n\nFör fullständiga regler, se “Regler” inuti spelet.fotbollskanalen\n\n\n\nFotbollskanalen Fantasy\n\nFotbollskanalen innehåller allt för dig som älskar fotboll - oavsett om det gäller Allsvenskan, stora europeiska ligor eller internationella mästerskap",
    "Längdlandslaget är igång med läger i Planica och Toblach": "Längdlandslaget är på plats i Planica och inviger hösten med ett landslagsläger uppdelat på VM-orten, samt italienska Toblach.\n\nFörra veckan var det sprintherrarna – nu har turen kommit till resterande aktiva i landslaget att testa VM-banorna i Planica. A-laget och Team BAUHAUS är på plats och igång med träningen.\n\n– För stora delar av truppen blir det gott att lämna hösten här hemma för elva dagar i optimala träningsmiljöer i Planica och Toblach, säger landslagschef Anders Byström.\n\nLägret i Slovenien och Italien utskiljer sig i lägerplanen, då resterande landslagsläger är baserade i Sverige, efter önskemål från aktiva gällande fler dagar på hemmaplan och färre resor. Något som inte bara minskar påfrestningar från långa resor, utan även verksamhetens klimatavtryck. En effekt går hand i hand med det arbete Svenska Skidförbundet längd driver tillsammans med flera aktörer genom visionen Snö om 50 år. Ett exempel är satsningen med Smart Energy Cup – där Sverigecupen i längdskidor formas till ett femårigt projekt mot att göra tävlingsserien klimatneutral år 2026.\n\nI Planica kommer laget bekanta sig med omgivningarna, både genom löpning och rullskidor runt VM-banorna. På måndag åker laget vidare mot Italien.\n\n– Anledningen att vi väljer de två orterna i Slovenien respektive Italien är dels att få bekanta sig med VM-miljön i Planica och dels att få utnyttja de fina träningsmöjligheterna och höjdmeterna i Toblach, där svenska landslag har varit på läger mängder av gånger, säger Anders Byström.\n\nFör sprintherrarna, som avslutade sitt läger i Planica under föregående vecka, väntar nu läger i Falun i början på oktober, innan hela landslaget samlas igen för gemensamt läger i Vålådalen den 25 oktober.\n\nPå plats i Planica:\n\nJens Burman, Åsarna IK\n\nCalle Halfvarsson, Sågmyra IF\n\nWilliam Poromaa, Åsarna IK\n\nJonas Eriksson, IFK Mora SK\n\nEric Rosjö, IFK Mora SK\n\nEbba Andersson, Piteå elit SK\n\nAnna Dyvik, IFK Mora SK\n\nJohanna Hagström, Ulricehamns IF\n\nMoa Ilar, Falun Borlänge SK\n\nEmma Ribom, Piteå elit SK\n\nJonna Sundling, Piteå elit SK\n\nMoa Hansson, Falun Borlänge SK\n\nMoa Lundgren, Åsarna IK\n\nMärta Rosenberg, Duveds IF\n\nSofia Henriksson, Piteå elit SK\n\nLeo Johansson, Falun Borlänge SK, ansluter senare till lägret. Louise Lindström, Falun Borlänge SK, deltar inte på grund av förkylning och Lisa Ingesson, Piteå elit SK, avstår då hon nyligen tillfrisknat från sjukdom och väljer att träna upp sig på hemmaplan. Hennes plats på lägret ersätts av Sofia Henriksson, Piteå elit SK.",
    "Janne Andersson kallar in doldis till Nations League": "Logga in på Dagens Nyheter\n\nFör att använda den här funktionen behöver du vara inloggad.\n\neller\n\nMed ett gratiskonto kan du följa skribenter och ämnen samt spara artiklar.",
    "Sveriges trupp mot Brasilien uttagen": "Damlandslagets förbundskapten Tomas Axnér har i dag presenterat säsongens första landslagstrupp. 18 ordinarie spelare och två utvecklingsspelare samlas i Uppsala den 26 september för att möta Brasilien två gånger i förberedelserna inför EM i Slovenien i november.\n\nDet är en rutinerad svensk trupp som kommer att ställas mot Brasilien i IFU Arena i Uppsala den 29 september och i Stiga Sports Arena i Eskilstuna den 1 oktober. Med undantag av Clara Monti Danielsson, Ida Gullberg, Sara Johansson och Tyra Axnér var samtliga varit med och spelade OS eller VM förra året.\n\nI truppen finns bland annat Jamina Roberts, utsedd till årets spelare i svenska handboll den gångna säsongen, som i Uppsala kommer att bli den sjätte svenska damspelaren genom tiderna att nå 200 A-landskamper. Även spelare som Johanna Bundsen, Linn Blohm, Anna Lagerquist och Nathalie Hagman bidrar med sina ledaregenskaper och erfarenhet från mängder av mästerskap och landskamper.\n\n– Vi har med semifinalplatsen i OS och femteplatsen i VM visat att vi kan vara med och slåss om topplaceringarna i mästerskapen och stommen från de senaste mästerskapstrupperna är fortfarande med här, säger förbundskaptenen Tomas Axnér.\n\nFrån OS- och VM-trupperna saknas bland annat kanttrion Olivia Mellegård, Clara Lerby och Mathilda Lundström som alla rehabiliterar sig efter skador samt senaste årens lagkapten Carin Strömberg.\n\n– Jag har valt de tillgängliga spelare som jag anser är bäst just nu, men vi har ett par veckor kvar innan EM-truppen ska tas ut och den är på inget sätt spikad än. Det finns fortfarande möjlighet för de som inte är uttagna den här gången att visa att de ska ta en EM-plats. Säsongen har precis inletts och flera spelare har bytt till bättre klubbar eller ligor och har potential att ta ytterligare kliv i sin utveckling, säger Axnér.\n\nSverige och Brasilien, som blev världsmästare 2013, har möts vid nio tillfällen tidigare och Sverige har 6–3 i segrar. Senaste mötet var i OS i Tokyo förra året då Sverige vann med 34–31 på vägen till gruppsegern.\n\nTRUPPEN TILL LANDSKAMPERNA MOT BRASILIEN\n\n29 september: Brasilien (18.30, IFU Arena, Uppsala)\n\n1 oktober: Brasilien (16.00, Stiga Sports Arena, Eskilstuna)\n\nBiljetter: handboll.ebiljett.nu\n\nMålvakter:\n\n1. Johanna Bundsen, IK Sävehof, 114 A-landskamper/2 mål\n\n12. Jessica Ryde, Ikast Håndbold, 43/0\n\n21. Evelina Eriksson, CSM Bukarest, 7/1\n\nVänstersex:\n\n38. Elin Hansson, SCM Ramnicu Valcea, 39/93\n\nMittsex:\n\n7. Linn Blohm, Györi Audi ETO KC, 134/375\n\n19. Anna Lagerquist, Neptunes de Nantes, 92/117\n\n66. Clara Monti Danielsson, Chambray Touraine, 8/1\n\nHögersex:\n\n24. Nathalie Hagman, Neptunes de Nantes, 187/646\n\n50. Ida Gullberg, H65 Höör, 5/4\n\nVänsternio:\n\n8. Jamina Roberts, Vipers Kristiansand, 199/475\n\n9. Melissa Petrén, Viborg HK, 52/99\n\n29. Kristin Thorleifsdóttir, Horsens HK, 27/35\n\n54. Tyra Axnér, Nykøbing Falster HK, 1/4\n\nMittnio:\n\n23. Emma Lindqvist, Ikast Håndbold, 55/112\n\n42. Jenny Carlson, Brest Bretagne HB, 26/65\n\n44. Daniela de Jong, SCM Ramnicu Valcea, 10/13\n\nHögernio:\n\n15. Sara Johansson, Skara HF, 6/20\n\n17. Nina Dano, Horsens HK, 30/53\n\nUtvecklingsspelare på plats:\n\nJennifer Johansson, vänstersex, Skuru IK\n\nClara Petersson Bergsten, högersex, Skuru IK\n\nKOMMANDE LANDSKAMPER\n\n28 oktober: Tjeckien (18.15, Hatstore Arena, Kalmar) Biljetter: handboll.ebiljett.nu\n\n30 oktober: Tjeckien (16.00, Brinova Arena Karlskrona) Biljetter: handboll.ebiljett.nu\n\n4 november: Serbien (EM, 20.30, Zlatorog Arena, Celje, Slovenien)\n\n6 november: Slovenien (EM, 18.00, Zlatorog Arena, Celje, Slovenien)\n\n8 november: Danmark (EM, 20.30, Zlatorog Arena, Celje, Slovenien)\n\nEM-truppen presenteras den 6 oktober\n\nText: Daniel Vandor\n\nFoto: Bildbyrån",
    "Martin Olsson missar landslagssamlingen – Gabriel Gudmundsson ersätter": "Martin Olsson är en av landslagets mer rutinerade spelare med sina 55 a-kamper.\n\nNu missar han matcherna mot Serbien och Slovenien.\n\n– Martin Olsson fick en smäll mot huvudet i går, det är en misstänkt lindrig hjärnskakning vilket gör att han är hemma i Malmö och tackar nej till samlingen, säger förbundskapten Janne Andersson.\n\nIstället kallas Gabriel Gudmundsson in, som gjort två matcher med a-landslaget hittills.\n\nÄven Filip Dagerstål missar samlingen efter att i veckan blivit pappa. Ingen ersätter mittbacken.\n\n– Nu hoppas jag verkligen inte att det händer något mer, säger Andersson.\n\nSverige möter Serbien på bortaplan på lördag och Slovenien hemma på tisdag.",
    "Real Madrid satsar på Bellingham – och är trygga i Endrick": "Headlines Blogg\n\nSPANIEN\n\nMarca ger i papperstidningen mest fotbollsutrymme åt Real Madrids transferprioritet: Jude Bellingham. Han ”var, är och kommer att vara Real Madrids stora mål för sommaren 2023”, skriver Marca. Liverpool ses som den stora rivalen om engelsmannen, men Marca tror Bellingham föredrar Real Madrid. Kontakter finns sedan förra säsongen. Real Madrid kommer att behöva förstärka mittfältet. Modric, Kroos och Ceballos har alla utgående kontrakt. Sport uppgav i fredags att Barça närmar sig en värvning av den 16-årige supertalangen. Pyttsan, menar Marca, som skriver att det är fördel Real Madrid, bland annat då för att Endrick har samma representanter som Vinícius. För ett par veckor sedan skrev Marca att prislappen på Endrick får Real Madrid att tveka. Nu menar tidningen att klubben kan vara beredd att slå till om samma känsla övertygelse infinner sig som med Vinícius och Rodrygo. Dock väntas Endrick i nuläget stanna i Palmeiras till 2024. För övrigt säkrade han i går U20-titeln till klubben med matchens enda mål mot Corinthians. På tal om kamper mellan ärkerivalerna Real Madrid och Barcelona. En seger för Real Madrid garanterar hela förstasidan i Madridpressen. I dag är inget undantag. Både Marca och i AS solar sig i glansen baskettriumf i supercupen.\n\nANNONS\n\nSport lovar ”Hela sanningen om Ansu Fati”. Han är fortfarande inte tillbaka till den spelare han var. Han får specialträning och har tills vidare fått nöja sig med inhopp. Han visade mot Elche senast att han har svårt att utmana en mot en. Sport tror för närvarande mer på honom som en nummer 9. Där finns dock ett visst nyförvärv som öser in bollar. Samtidigt diskuterades Ansu Fatis och VM i Cadena SER. Trots problemen anser panelen att han ska få en plats i truppen. Även ett inhopp kan vara värt det. Fridolina Rolfö fick kliva av planen i Barcelonas segermatch (4-1 mot Villarreal), men enligt tränaren var det bara en försiktighetsåtgärd.\n\nMundo Deportivo ger förstasidan åt Bernardo Silva med ”Ja eller ja”. Så övertygad är tidningen om att Man City-spelaren ansluter till Barça till sommaren. Mer i nutid oroar sig MD över ”Fifa-viruset”, det vill säga skador under landslagsuppdrag, som slår mot Barça. Det märks i fokus på nyheter. Rapporten om att Danmark och Polen vann kommer till rubriken ”Lewandowski och Christensen oskadda i segermatcher”. Och här finns rubriken, ”Xavis ’order’ till Pedri: Bli inte skadad”. Ronald Araujo – som riskerar att missa VM med Uruguay – och Jules Koundé har redan blivit skadade. Även Memphis Depay, Frenkie de Jong och Ousmane Dembélé har känningar.\n\nANNONS\n\nENGLAND\n\nThe Sun, liksom de flesta engelska sportettor, ger förbundskapten Gareth Southgate störst utrymme. Han har ifrågasatts alltmer. Dagens tema är att Southgates svar på att han inte sitter säkert, trots kontrakt till december 2024. ”Jag vet att jag i slutändan kommer att bedömas efter vad som händer i VM”, säger han, ”Kontrakt betyder ingenting i fotboll, för tränare kan ha tre, fyra eller fem år, och man måste acceptera att om det inte går tillräckligt bra så är det tid att gå skilda vägar. Varför skulle det vara annorlunda för mig? Jag är inte så arrogant att jag tror att kontraktet ska skydda mig på något vis”, säger Southgate. I kväll väntar möte med Tyskland.\n\nThe Times slänger på matchdagen fram en intervju med Jamal Musiala, Bayern München-stjärnan som skolades i England men valde att spela för Tyskland. Han ser en skillnad i utbildningen av spelare i de båda länderna. ”Det tyska systemet är mer lagbaserat, i England är det mer individuellt”, säger 19-åringen, och lägger till, ”Båda systemen har sina fördelar”.\n\nANNONS\n\nThe Guardian påpekar att Nathalie Björn ”styrde innermittfältet” när Everton vann i Merseyside-derbyt (3-0 mot Liverpool). Både Björn (en assist) och inhopparen Hanna Bennison (ett mål) får 8 av 10 i betyg av Liverpool Echo. Även Chelsea, med Magdalena Eriksson i startelvan, vann (2-0 mot Man City).\n\nFootball Insider hävdar att Manchester City nått en principöverenskommelse om nytt kontrakt med James Foden. Kontraktet uppges vara på sex år och värt 250 000 pund i veckan. Manchester United å sin sida är beredd att trigga en plan B för Marcus Rashford. Anfallsstjärnans kontrakt går ut till sommaren. Har parterna inte kommit överens om ett nytt kontrakt (fem år är planen), kommer United innan jul att trigga en option på ytterligare ett år.\n\nITALIEN\n\nLa Gazzetta dello Sport bär på budskap från Milans sportchef Paolo Maldini: ”Leão behåller vi”. Av intervjun framgår bara att Milan kommer att göra allt för att behålla sin portugisiska stjärna. Och hur är det med Zlatan Ibrahimovic? Maldini: ”När han skrev på sa vi direkt att han ska se på sig till 100 procent som spelare. Han var lite ängslig över att behöva sluta, men han kan vara lugn, livet har alltid lett mot honom”. GdS: ”Och vad kommer han att göra sen?”. Maldini: ”Han kommer att vara Zlatan. Punkt. Det är hans uppgift”. Men det är en annan svensk som figurerar på förstasidan: Dejan Kulusevski. Liksom i svenska medier är Antonio Conte i fokus, men här ställs Tottenhamtränaren mot hans tidigare tränare Max Allegri, som är starkt ifrågasatt i Juventus. GdS undrar om det är så stor skillnad mellan dem. ”Ärligt talat, ja. Men jag vill inte säga att den ena är bättre än den andre”, gardera sig Kulusevski, samtidigt som han på nytt prisar den fysiska träningen i Tottenham. Kulusveski lägger också till, ”Jag har i hela mitt liv, även utanför fotbollen, inte träffat en så motiverande person som Conte. När han talar så tränger det in i hjärtat med kraft”.\n\nANNONS\n\nCorriere dello Sport kommer med uppmaningen ”Älska Italien”. Avsändare är inte Italiens valvinnare Giorgia Meloni. Det är förbundskapten Roberto Mancini, som tycker att ”ibland behöver landslaget älskas lite mer”. Vidare hävdar tidningen att Chelsea är beredd att slänga upp 50 miljoner euro för Denzel Dumfries till sommaren, men försöka bereda vägen redan i januari med samtal med Inter. Eventuellt kan Romelu Lukaku, på lån till Inter från Chelsea, kastas in i förhandlingarna. Transferexperten Nicolò Schira skriver att prislappen snarare är 30-35 milj euro och att även Manchester United är intresserad av högerbacken. Samtidigt uppger Gazzetta dello Sport att PSG väntas knacka på Inters dörr i januari för Milan Skriniar med 30 miljoner euro i näven. Mittbackens kontrakt går ut till sommaren.\n\nANNONS\n\nFootball Italia skriver att ett flertal källor uppger att Chelsea försökte få till ett byte med Juventus i januari: N’Golo Kanté mot Matthijs De Ligt. I slutändan hamnade De Ligt i Bayern München medan Kanté återvände till skadelistan.\n\nAlessio Porcu porträtterar Marcus Rohdén. 31-åringen har fått en nytändning i Frosinone, som ligger trea i Serie B. Han bidrog starkt till klubbens flygande start, nu som offensiv högermittfältare. Rohdén har varit skadad sedan den 10 september men är aktuell för comeback mot Parma på lördag.\n\nFRANKRIKE\n\nL’Equipe drar till med ”Välkommen öknen”. På ett sätt befinner sig Frankrike i något av en öken efter ännu ett bakslag i Nations League (0-2 mot Danmark). Samtidigt vill landslaget nu rikta om fokus till Qatar-VM och få tillbaka sina många skadade spelare. Efter gårdagskvällens förlust är det bara två spelare som når upp till betyget 5 av 10 – Areola och Badiashile – resten får 3 eller 4. Kasper Schameichel, som varit usel för Nice, får tillsammans med Christian Eriksen högst betyg, 8. Det gick omöjligt ännu värre för U18-landslaget. Domaren tvingades bryta finalen i Lafarge-turneringen (2-3 mot Polen). I den 77:e minuter fick Frankrike lagets fjärde röda kort på 20 minuter. Det sista var också det brutalaste (se klipp här). L’Equipe klargör i en ledare att tidningen kommer att närvara i Qatar under VM – för att rapportera och för att gräva: ”Information kan inte tas fram med vita handskar eller vid ett skrivbord. Det är en del av vårt grundläggande uppdrag att informera våra läsare”. I L’Equipe, liksom i många utländska medier, kan man också läsa om Zlatan Ibrahimovic som medverkat i Asterix-filmen (se klipp här).\n\nANNONS\n\nRMC Sport uppmärksammar hur landslaget försöker vända resultatet mot Danmark till något positivt. ”Det här var en väckarklocka”, säger förbundskapten Didier Deschamps. ”Det här gör oss gott inför VM”, menar Antoine Griezmann. Radiostationen har också en uppdatering i Hamraoui-fallet. Den tidigare PSG-spelaren, som misstänks för inblandning i misshandelshärvan av sin lagkamrat, har enligt utredarna en ”personlighetsklyvning”. Bland annat uppges Diallo ha haft en virtuell relation med en kvinna där hon låtsades vara en man.\n\nTYSKLAND\n\nKicker har fokus på duellen mellan två unga spelare, både i landslag och klubblag. ”Generation J”, som rubriken är inne i tidningen. Det står för Jude Bellingham i Dortmund och Jamal Musiala i Bayern München. I kväll spelar de för England respektive Tyskland. Båda väntas starta (här förmodade startelvor). Båda ses som klarast lysande stjärnor i två landslag på villovägar. Kicker synar också nummer 9-diskussionen i Bayern München. Det finns inga planer på att köpa in någon nummer 9 i januarifönstret. Kingsley Coman kan fungera som en nödlösning. Men om säsongen fortsätter att vara i gungning kan planerna ändras. Till sommaren är fortsatt Harry Kane huvudmål. Bayern hoppas två saker kan locka honom: kvaliteten på de offensiva medspelarna och chanserna att vinna titlar.\n\nANNONS\n\nBild toppar nyhetsettan med ”Hoeness invänder mot Qatar-kritiken”.\n\nI Sport1-programmet ”Dobbelpass” säger Bayern München-profilen, ”VM, liksom Bayerns och andra idrotters åtaganden, säkrar att arbetsvillkoren förbättras i Qatar. Det är bara Qatar som diskuteras – inte Dubai, Kuwait och så vidare. Och den enda plats arbetsvillkoren blir bättre är Qatar. När värdskapet för VM delades ut så var det mycket kritik mot Qatar. Arbetarna får det bättre med än utan VM”, säger Hoeness. Bild hävdar på annat håll att Dortmund vill värva från Liverpool. Naby Keita uppges toppa Budesligatvåans shoppinglista kommande sommar. Då går den 27-årige mittfältarens kontrakt ut. Liverpool vill, enligt Liverpool Echo, förlänga men Keita vill, enligt Bild, byta miljö.\n\nÖVRIGT\n\nDelo (Slovenien) konstaterar i en rubrik att ”Sverige sprudlar inte av optimism inför matchen mot Slovenien”. Och det är ju ingen överdrift. Samtidigt kommer Slovenien till nedflyttningsmatchen med vind i seglen. ”Vi visste att den sista matchen skulle bli avgörande. Vi kommer med självförtroende. Känslan från Norgematchen måste vi ta med oss till mötet med Sverige för seger”, säger Udinesebacken Jaka Bijol. Det är Sverige som måste vinna för att inte åka ner i C-divisionen.\n\nANNONS\n\nA Bola (Portugal) menar att det nu är ”Mindre Ronaldo, mer Portugal”. Storstjärnans inflytande har minskat och han gör färre mål. Men laget lider inte för det. Bruno Fernandes inflytande har i stället ökat. A Bola menar också att Cristiano Ronaldo kan börja på bänken i avgörandet mot Spanien på tisdag.\n\nDe Telegraaf (Nederländerna) kan jubla över en säkrad plats i Final Four i Nations League (2-1 mot Belgien). Men förbundskapten Louis Van Gaal jublar inte. ”Vi spelade dåligt”, säger han men säger att spelet utan boll i alla fall var bra, ”Det här var framför allt en seger för disciplinen”.",
    "Dejan Kulusevskis stöd till Zlatan: ”Sa att han skulle chilla”": "Stödet till Zlatan: ”Sa åt honom att chilla”\n\nPublicerad: I går 22.00 Uppdaterad: I dag 09.59\n\nDejan Kulusevski håller koll på Zlatan Ibrahimovic.\n\nI en läsarchatt på Sportbladet berättar landslagsstjärnan om stödet till vännen i hans väg tillbaka till fotbollen.\n\n– Jag sa åt honom att försöka njuta och chilla, allt kommer gå bra, berättar Kulusevski.\n\nI Sportbladets landslagschatt inför mötet med Slovenien på tisdag svarade Dejan Kulusevski under söndagskvällen på läsarnas frågor.\n\nLäsarna ville bland annat veta mycket om Zlatan Ibrahimovic. Dejan och Zlatan har en nära relation och 22-åringen var bland annat bjuden på den intima 40-årsfesten i Milano förra hösten.\n\nIbrahimovic rehabiliterar fortfarande den knäskadan som han ådrog sig förra säsongen och förväntas vara tillbaka i spel först i början på 2023.\n\nLäsaren Zebbe undrade när Dejan senast pratade med Zlatan och om han peppar honom i den tuffa rehabiliteringen?\n\n– Jag skrev till honom för ett tag sen och frågade hur det gick. Han är ivrig. Han säger att det går framåt, men att det tar sin tid. Jag sa åt honom att försöka njuta och chilla, allt kommer gå bra, berättar Kulusevski.\n\nhelskärm Zlatan har inte spelat något för Milan denna säsongen på grund av skada.\n\nSaknar Zlatan\n\nDen knäskadade Milananfallaren publicerade i lördags ett klipp där han behandlades med nålar och ström, en form av akupunktur. Precis innan chatten fick 22-åringen själv behandling. Landslagsstjärnan skakade på huvudet när Zlatans smärtsamma metod kom på tal.\n\n– Nej, den där vill jag inte ha något med att göra, inte på många år hoppas jag, säger han.\n\nEn annan läsare frågade om Tottenhamstjärnan saknar Zlatan i landslaget.\n\n– Absolut! Han är väldigt rolig och man skulle ha mycket roligare utanför planen.\n\n40-åringen, som fyller 41 om en vecka, är även i ropet på andra sätt. I dag släpptes trailern till storfilmen ”Asterix & Obelix: I drakens rike”, där han spelar karaktären ”Antivirus.”\n\n– Det blir succé. Hundra procent. Allt han gör bli bra. Jag hoppas jag får en inbjudan till premiären och kan köra någon roll där i bakgrunden, skämtar Dejan Kulusevski.\n\n.",
    "Spelschemat till hockey-VM 2023 presenterat": "Sveriges herrar kommer än en gång att spela VM i Tammerfors nästa år. Nu har spelschemat till VM i Tammerfors och Riga presenterats, där Tre Kronor inleder mot Tyskland den 12 maj.\n\nVM 2022 anordnades i Tammerfors och Helsingfors i Finland och till 2023 kommer mästerskapet tillbaka till Tammerfors, efter succén där. Tammerfors kommer att arrangera VM tillsammans med Riga då den lettiska huvudstaden fick arrangera ett VM under pandemitider vilket genererade i noll publik.\n\nNu har spelschemat till VM 2023 släppts, där Tre Kronor (ledda av Sam Hallam) ska tävla om medaljerna. Sverige kommer att spela sina matcher i Tampere Deck Arena (Tammerfors) under gruppspelet, och ställs mot Tyskland i premiären den 12 maj. Sedan väntar ytterligare sex gruppspelsmatcher innan gruppspelet är över.\n\nAnnons: ⇢ Unibet - 100 kr bonus på JVM ⇠\n\n18+ år | Regler & villkor gäller | Gäller nya kunder\n\n\n\nFinland spelar premiärmatchen i VM den 12 maj, mot USA. Gruppspelet pågår till och med 23 maj. Sedan tar kvartsfinalerna vid den 25 maj. Semifinalerna spelas 27 maj och final och bronsmatch den 28 maj.\n\nTre Kronors matcher i VM 2023\n\n12 maj:\n\nSverige-Tyskland, 19:20\n\n14 maj:\n\nSverige-Österrike, 19:20\n\n15 maj:\n\nFinland-Sverige, 19:20\n\n18 maj:\n\nUngern-Sverige, 15:20\n\n20 maj:\n\nSverige-Frankrike, 19:20\n\n22 maj:\n\nDanmark-Sverige, 15:20\n\n23 maj:\n\nSverige-USA, 15:20\n\nHela spelschemat för gruppspelet\n\nMatcherna står i svensk tid.\n\nGrupp A:\n\n12 maj:\n\nFinland-USA, 15:20\n\nSverige-Tyskland, 19:20\n\n13 maj:\n\nFrankrike-Österrike, 11:20\n\nUngern-Danmark, 15:20\n\nTyskland-Finland, 19:20\n\n14 maj:\n\nUSA-Ungern, 11:20\n\nFrankrike-Danmark, 15:20\n\nSverige-Österrike, 19:20\n\n15 maj:\n\nTyskland-USA, 15:20\n\nFinland-Sverige, 19:20\n\n16 maj:\n\nDanmark-Österrike, 15:20\n\nFrankrike-Ungern, 19:20\n\n17 maj:\n\nUSA-Österrike, 15:20\n\nFinland-Frankrike, 19:20\n\n18 maj:\n\nUngern-Sverige, 15:20\n\nDanmark-Tyskland, 19:20\n\n19 maj:\n\nUngern-Finland, 15:20\n\nÖsterrike-Tyskland, 19:20\n\n20 maj:\n\nUSA-Danmark, 11:20\n\nÖsterrike-Finland, 15:20\n\nSverige-Frankrike, 19:20\n\n21 maj:\n\nTyskland-Ungern, 15:20\n\nUSA-Frankrike, 19:20\n\n22 maj:\n\nDanmark-Sverige, 15:20\n\nÖsterrike-Ungern, 19:20\n\n23 maj:\n\nTyskland-Frankrike, 11:20\n\nSverige-USA, 15:20\n\nFinland-Danmark, 19:20\n\nGrupp B\n\n12 maj:\n\nSlovakien-Tjeckien, 15:20\n\nLettland-Kanada, 19:20\n\n13 maj:\n\nSchweiz-Slovenien, 11:20\n\nNorge-Kazakstan, 15:20\n\nSlovakien-Lettland, 19:20\n\n14 maj:\n\nSlovenien-Kanada, 11:20\n\nNorge-Schweiz, 15:20\n\nTjeckien-Kazakstan, 19:20\n\n15 maj:\n\nSlovakien-Kanada, 15:20\n\nTjeckien-Lettland, 19:20\n\n16 maj:\n\nSlovenien-Norge, 15:20\n\nSchweiz-Kazakstan, 19:20\n\n17 maj:\n\nLettland-Norge, 15:20\n\nKanada-Kazakstan, 19:20\n\n18 maj:\n\nTjeckien-Slovenien, 15:20\n\nSchweiz-Slovakien, 19:20\n\n19 maj:\n\nLettland-Slovenien, 15:20\n\nKazakstan-Slovakien, 19:20\n\n20 maj:\n\nNorge-Tjeckien, 11:20\n\nKanada-Schweiz, 15:20\n\nKazakstan-Lettland, 19:20\n\n21 maj:\n\nSlovenien-Slovakien, 15:20\n\nTjeckien-Schweiz, 19:20\n\n22 maj:\n\nKanada-Norge, 15:20\n\nKazakstan-Slovenien, 19:20\n\n23 maj:\n\nSlovakien-Norge, 11:20\n\nKanada-Tjeckien, 15:20\n\nLettland-Schweiz, 19:20",
    "Jesper Karlsson missar Sveriges Nations League-samling": "Vår nyhetsapp är riktigt bra för dig som uppskattar våra nyheter. Den är gratis att ladda ned och finns givetvis till både iPhone och Android. Med appen får du en snabb och bra upplevelse där du får möjlighet att själv styra över vilka nyheter som ska skickas som pushnotiser direkt till din telefon.",
    "Därför valde Isak Hien Sverige istället för fotbolls-VM med Ghana": "Hien om landslagsvalet: ”Förklarade för Janne”\n\nPublicerad: 20 september Uppdaterad: 21 september\n\nIsak Hien kunde välja mellan tre landslag.\n\nMen att det blev Sverige var givet.\n\n– Janne ringde och ville höra hur jag resonerade. Då förklarade jag vill spela för Sverige och det har jag alltid velat, säger mittbacken.\n\nIsak Hien har slagit igenom med dunder och brak den här säsongen. Efter en succévår i Djurgårdens såldes 23-åringen till Hellas Verona där han tagit en plats i laget direkt.\n\nFramgångarna resulterade också i en plats i Janne Anderssons landslagstrupp till Nations League-matcherna mot Serbien och Slovenien.\n\nHien hade dock möjlighet att även välja Ghana och Burkina Faso.\n\n– Det var egentligen inget jättesvårt val. Det var lite kul att Ghana skulle till VM, men det är kanske det sämsta VM:et av alla VM. Jag är född och uppväxt i Sverige och har alltid velat spela för Sverige så det var inget jag stressade över. Om det hade gått några år och man kommer upp i äldre ålder så kanske man hade funderat, men för mig var det inte den här samlingen eller inget utan att jag tänkte att jag väntar på min chans i Sverige, säger han.\n\n”Glad om jag får chansen”\n\nJanne Andersson kontaktade Hien under sommaren och då var han tydlig med att han ville spela för Sverige.\n\n– Han ringde och ville höra hur jag resonerade med de olika landslagen som jag hade att välja mellan. Då förklarade jag att jag inte känner några stress, jag vill spela för Sverige och det har jag alltid velat.\n\nHur har reaktionerna varit sedan du valde Sverige?\n\n– Mycket gratulationer och många som är glada för min skull. Vad Ghana och Burkina Faso tycker vet jag inte, men det har bara varit positivt härifrån så det är kul.\n\nMed flera mittbackar skadade har Hien en bra chans till speltid mot Serbien och Slovenien. På tisdagens träning bildade han mittbackspar tillsammans med Victor Nilsson Lindelöf.\n\n– Jag är mest glad bara över att vara här, som fotbollsspelare vill man alltid bidra och utveckla sig själv. Är det så att jag får chansen är jag glad och taggad, är det inte så är det bara att vänta på sin chans och vara redo när den kommer, säger han.\n\nhelskärm\n\nhelskärm\n\n.",
    "De tvingas tacka nej till Nations League-samlingen - Radiosporten": "Det svenska herrlandslaget i fotboll ska spela två avslutande matcher i Nations League mot Serbien och Slovenien nästa vecka.\n\nNu meddelar förbundskapten Janne Andersson att ytterligare två återbud ramlat in. Det handlar om Filip Dagerstål som blivit pappa och Martin Olsson som drabbades av en lindrig hjärnskakning i helgen. In som ersättare för Olsson kommer Gabriel Gudmundsson, till vardags i franska Lille.",
    "Samtliga Finlands matcher på Yles kanaler – här spelschemat och sändningstiderna för basket-EM": "Under de första veckorna i september är det basketfest i Europa. Europamästerskapet äger rum och Finland är ett av 24 länder som deltar. Yle kommer att sända mycket från EM.\n\nEM arrangeras i fem städer. Finland kommer att spela sina gruppspelsmatcher i Prag. Laget kommer i tur och ordning att möta Israel, Polen, Serbien, Tjeckien och Nederländerna. De övriga värdstäderna är Tbilisi, Köln, Milano och Berlin.\n\nYle kommer att sända samtliga Finlands matcher i mästerskapet med svenskspråkig kommentator. Dessutom sänder Yle varje dag en toppmatch från EM.\n\nFinland går in i EM med åtta mästerskapsdebutanter. Shawn Huff, Sasu Salin, Petteri Koponen och Lauri Markkanen är de enda som spelat mästerskap för Finland på seniornivå tidigare.\n\nFinlands EM-trupp: Öppna 1 Miro Little\n\n7 Shawn Huff\n\n9 Sasu Salin\n\n11 Petteri Koponen\n\n14 Henri Kantonen\n\n18 Mikael Jantunen\n\n19 Elias Valtonen\n\n20 Alexander Madsen\n\n21 Edon Maxhuni\n\n23 Lauri Markkanen\n\n35 Ilari Seppälä\n\n41 Topias Palmi\n\nDen första matchen som Yle sänder är Slovenien mot Litauen den 1 september. Finland går in i mästerskapet följande dag.\n\nDe fyra bästa lagen i varje grupp går vidare till slutspelet som avgörs i sin helhet i Berlin.\n\nSpelschema och sändningstider:\n\nTorsdag 1 september\n\nGrupp A: Spanien–Bulgarien, kl. 14.30 (Tbilisi)\n\nGrupp B: Bosnien-Hercegovina–Ukraina, kl. 15.30 (Köln)\n\nGrupp A: Turkiet–Montenegro, kl. 17.15 (Tbilisi)\n\nGrupp B: Slovenien–Litauen, kl. 18.15 (Köln) TV2/Yle Arenan\n\nGrupp A: Belgien–Georgien, kl. 20 (Tbilisi)\n\nGrupp B: Frankrike–Tyskland, kl. 21.30 (Köln)\n\nFredag 2 september\n\nGrupp D: Israel–Finland, kl. 15.00 (Prag) TV2/Yle Arenan\n\nGrupp C: Ukraina–Storbritannien, kl. 15.15 (Milano)\n\nGrupp C: Kroatien–Grekland, kl. 18.00 (Milano)\n\nGrupp D: Polen–Tjeckien, kl. 18.30 (Prag)\n\nGrupp C: Italien–Estland, kl. 22.00 (Milano)\n\nGrupp D: Serbien–Nederländerna, kl. 22.00 (Prag)\n\nLördag 3 september\n\nGrupp A: Montenegro–Belgien, kl. 14.30 (Tbilisi)\n\nGrupp D: Finland–Polen, kl. 15.00 (Prag) TV1/Yle Arenan\n\nGrupp C: Storbritannien–Kroatien, kl. 15.15 (Milano)\n\nGrupp B: Tyskland–Bosnien-Hercegovina, kl. 15.30 (Köln)\n\nGrupp A: Bulgarien–Turkiet, kl. 17.15 (Tbilisi)\n\nGrupp C: Estland–Ukraina, kl. 18.00 (Milano)\n\nGrupp D: Tjeckien–Serbien, kl, 18.30 (Prag)\n\nGrupp B: Litauen–Frankrike, kl. 18.45 (Köln)\n\nGrupp A: Georgien–Spanien, kl 20.00 (Tbilisi)\n\nGrupp B: Ungern–Slovenien, kl. 21.30 (Köln)\n\nGrupp C: Grekland–Italien, kl. 22.00 (Milano)\n\nGrupp D: Nederländerna–Israel, kl. 2200 (Prag)\n\nSöndag 4 september\n\nGrupp A: Bulgarien–Montenegro, kl. 14.30 (Tbilisi)\n\nGrupp B: Litauen–Tyskland, kl. 15.30 (Köln)\n\nGrupp A: Spanien–Belgien, kl. 17.15 (Tbilisi) TV2/Yle Arenan\n\nGrupp B: Slovenien–Bosnien-Hercegovina, kl. 18.45 (Köln)\n\nGrupp A: Turkiet–Georgien, kl. 20.00 (Tbilisi)\n\nGrupp B: Frankrike–Ungern, kl. 21.30 (Köln)\n\nMåndag 5 september\n\nGrupp D: Polen–Israel, kl. 15.00 (Prag)\n\nGrupp C: Kroatien–Estland, kl. 15.15 (Milano)\n\nGrupp C: Storbritannien–Grekland, kl. 18.00 (Milano)\n\nGrupp D: Tjeckien–Nederländerna, kl. 18.30 (Prag)\n\nGrupp C: Ukraina–Italien, kl. 22.00 (Milano)\n\nGrupp D: Serbien–Finland, kl. 22.00 (Prag) TV2/Yle Arenan\n\nTisdag 6 september\n\nGrupp A: Belgien–Turkiet, kl. 14.30 (Tbilisi)\n\nGrupp D: Nederländerna–Polen, kl. 15.00 (Prag)\n\nGrupp C: Estland–Storbritannien, kl. 15.15 (Milano)\n\nGrupp B: Bosnien-Hercegovina–Frankrike, kl. 15.15 (Köln)\n\nGrupp A: Montenegro–Spanien, kl. 17.15 (Tbilisi)\n\nGrupp C: Grekland–Ukraina, kl. 18.00 (Milano)\n\nGrupp B: Ungern–Litauen, kl. 18.15 (Köln)\n\nGrupp D: Finland–Tjeckien, kl. 18.30 (Prag) TV2/Yle Arenan\n\nGrupp A: Georgien–Bulgarien, kl. 20.00 (Tbilisi)\n\nGrupp B: Tyskland–Slovenien, kl 21.30 (Köln)\n\nGrupp C: Italien–Kroatien, kl. 22.00 (Milano)\n\nGrupp D: Israel–Serbien, kl. 22.00 (Prag)\n\nOnsdag 7 september\n\nGrupp A: Turkiet–Spanien, kl. 14.30 (Tbilisi)\n\nGrupp B: Litauen–Bosnien-Hercegovina, kl. 15.30 (Köln)\n\nGrupp A: Bulgarien–Belgien, kl. 17.15 (Tbilisi)\n\nGrupp B: Frankrike–Slovenien, kl. 18.15 (Köln)\n\nGrupp A: Georgien–Montenegro, kl. 20.00 (Tbilisi)\n\nGrupp B: Ungern–Tyskland, kl. 21.30 (Köln) TV2/Yle Arenan\n\nTorsdag 8 september\n\nGrupp D: Finland–Nederländerna, kl. 15.00 (Prag) TV2/Yle Arenan\n\nGrupp C: Kroatien–Ukraina, kl. 15.15 (Milano)\n\nGrupp C: Estland–Grekland, kl. 18.00 (Milano)\n\nGrupp D: Tjeckien–Israel, kl. 18.30 (Prag)\n\nGrupp C: Storbritannien–Italien, kl. 22.00 (Milano)\n\nGrupp D: Serbien–Polen, kl. 22.00 (Prag)\n\nLördag 10 september\n\n13.00 Åttondelsfinal: Turkiet–Frankrike (Berlin) TV2/Yle Arenan\n\n15.45 Åttondelsfinal: Slovenien–Belgien (Berlin)\n\n19.00 Åttondelsfinal: Tyskland–Montenegro (Berlin)\n\n21.45 Åttondelsfinal: Spanien–Litauen (Berlin)\n\nSöndag 11 september\n\n13.00 Åttondelsfinal: Ukraina–Polen (Berlin)\n\n15.45 Åttondelsfinal: Finland–Kroatien (Berlin) TV2/Yle Arenan\n\n19.00 Åttondelsfinal: Serbien–Italien (Berlin)\n\n21.45 Åttondelsfinal: Grekland–Tjeckien (Berlin)\n\nTisdag 13 september\n\nKvartsfinal: Tyskland–Grekland/Tjeckien (Berlin)\n\nKvartsfinal: Spanien–Finland/Kroatien (Berlin)\n\nYle sänder en kvartsfinal\n\nOnsdag 14 september\n\nKvartsfinal: Slovenien–Ukraina/Polen (Berlin)\n\nKvartsfinal: Frankrike–Serbien/Italien (Berlin)\n\nYle sänder en kvartsfinal\n\nFredag 16 september\n\nSemifinal\n\nSemifinal\n\nYle sänder båda matcherna\n\nSöndag 18 september\n\nBronsmatch, kl 18.15\n\nFinal, kl. 21.30\n\nYle sänder båda matcherna",
    "Kulusevski är ett av få ljus i landslagsmörkret": "Lundhs blogg\n\nLONDON. Bänkad för andra matchen i rad och närmsta rivalen Richarlison stod för två mål. Ändå är det uppenbart att Dejan Kulusevski är i slag och ett av få ljus i landslagsmörkret.\n\nMinns ni Nations League i juni? Då Sverige efter en seger borta mot Slovenien förlorade tre matcher i rad och två av dem på Friends Arena. Smällar som kom efter VM-missen i mars och där höstens avslut på VM-kvalet inte var särskilt roligt.\n\nSnart är det dags för landskamper igen. Redan om en vecka är det dags för Janne Andersson att presentera truppen till avslutningen av Nations League mot Serbien borta och Slovenien hemma. Om målsättningen inför var att försöka nå A-divisionen igen handlar det nu om att hänga kvar i B-divisionen.\n\nOvanpå det har Janne Andersson och Peter Wettegren talat om att man vill skruva på det svenska spelsystemet. Kaoset med skador och återbud i juni gjorde testen ganska meningslösa och det går inte att säga att landslaget tog några kliv framåt överhuvudtaget.\n\nANNONS\n\nInte heller blir det lätt för Janne Andersson att mönstra ett starkt manskap om två veckor. Emil Krafth är borta precis som Filip Helander på grund av skador. Robin Olsen, Ludvig Augustinsson, Victor Nilsson Lindelöf, Emil Forsberg, Albin Ekdal och Kristoffer Olsson har begränsat eller mycket begränsat med speltid.\n\nJoakim Nilsson har flyttat till en klubb som drar i gång i mars. Carl Starfelt missade Celtic-matcher med skador. Pontus Jansson och Marcus Danielson har lagt av. Jens Cajuste, Anthony Elanga och Mattias Svanberg spelar en del men de är inte givna och i toppslag.\n\nAlexander Isak har gjort mål både för Real Sociedad och Newcastle efter flytten och visat tecken på att han är på gång efter en svag säsong. Att han fick till ett 700-miljonersskifte får anses ganska osannolikt sett till hur målskyttet hackade under senaste säsongen, men ibland är suget efter en anfallare stort och när det finns kapital kan priset rassla uppåt.\n\nANNONS\n\nDet stora ljuset i det svenska landslaget är Dejan Kulusevski. Flytten från Juventus till Tottenham var klockren och han har fått rejält med speltid och svarat med mål, assist och en vilja att utmana. Det var häftigt att känna förväntningarna från läktarna när han skulle hoppa in efter en timmes spel mot Marseille och där det stod 0-0.\n\nDirekt när han kom in i lagets Champions League-premiär vågade han utmana och vid första läget körde han likt Kurre Hamrin i VM-semifinalen 1958, men i hög hastighet. Han kom hela vägen fram till Marseilles mål och skapade en hörna. Även efter hörnan fick han bollen och försökte utmana och skickade in ett farligt inlägg.\n\nHan gav Tottenham energi med sitt inhopp trots att han spelade mer av en wingback. Men för andra matchen var svensken bänkad och det är uppenbart att Harry Kane och Son Heung-min är givna och att nyförvärvet Richarlison nu fick platsen ute till höger. Det ska sägas att ingen av de tre i fronttrion imponerade fram till att brassen nickade in 1-0 med en kvart kvar.\n\nANNONS\n\nDå hade ändå Tottenham spelat nästan hela andra halvlek med en man mer sedan Chancel Mbemba kapat Son som löpte sig fri på en passning – kanske det enda riktigt bra sydkoreanen gjorde – och det blev rött kort. Annars var det faktiskt det franska laget som imponerade och dominerade matchen i perioder på ett sätt som överraskade.\n\nVisst, Marseille har inlett Ligue 1 starkt, men Tottenham på bortaplan borde vara svårare för ett lag som fått många nyförvärv och ny tränare. Men Igor Tudor har fått ihop ett lag som uppträdde disciplinerat och faktiskt vågade mer så länge det var elva mot elva. I slutändan räckte man inte till mot Richarlisons nickstyrka gånger två.\n\nDejan Kulusevski fick en halvtimme och visade mer på den än Son gjorde på nästan 90 minuter. Återstår att se om det betyder något för Kulusevskis möjligheter när Tottenham åker till Etihad för att möta Manchester City i en tidig toppmatch.\n\nANNONS\n\nFör övrigt väntar 16 matcher fram till VM-upphållet för Tottenham och det kommer att blir roteringar. Lägg till att många av spelarna inklusive Kulusevski ska spela i landslaget i slutet av september. Ytterligare två matcher ska då avverkas och dessutom en del resor, och i Sveriges fall väntar Serbien i Belgrad.\n\nJanne Andersson har givetvis koll på Kulusevski och gläds naturligtvis åt hans framfart. Han blir en tillgång i Sverige, men annars är det lätt att förstå om det är en tung tid för förbundskaptenen. Det blir inte lätt att samla ihop ett starkt svenskt manskap i slutet av september och då blir det inte heller lätt att fortsätta utveckla ett nytt spelsystem.\n\nI oktober lottas EM-kvalet och det ska avgöras under 2023. Till dess får man hoppas att läget kring bristande speltid och skador för spelarna ljusnat för Janne Andersson. Han är trots allt bara förbundskapten, inte trollkarl.",
    "Luciatåg i september": "Luciatåg mitt i september. Det var härligt.\n\nUnder veckan har flera olika skolar i Sundbyberg varit involverade i projektet Erasmus plus. Det är ett internationellt samarbete där lärare från olika länder besöker skolor för att se hur andra arbetar med barnen och inspireras av varandra. Lärarna från de andra länderna kommer från Rumänien, Serbien, Turkiet och Slovenien.\n\nTemat för Sverige är kulturarvode, traditioner och sagor. På Lilla Albyskolan visade eleverna upp ett luciatåg och lärde ut hur man gör smällkarameller och klädde granen under måndagen.\n\n– Luciatåg mitt i september. Det var härligt, säger Sarah Lönn som är koordinator och kontaktperson för Sverige i projektet.\n\nSarah Lönn berättar att först var de andra lärarna lite skeptiska men nyfikna. Det vände till slut.\n\n– Det mottogs bra, säger Sarah Lönn.\n\nSenare i vår kommer en svensk lärare åka till Rumänien och Slovenien och sedan är projektet slut. Därefter ska det sammanställas och utvärderas vad man har lärt sig.",
    "Carin Strömberg till SVT: ”Är jättebesviken”": "När SVT träffar Carin Strömberg i Nantes berättar hon om petningen i landslaget inför den senaste uttagningen. Sverige möter Brasilien i två matcher under månadsskiftet och Strömberg – som gjorde succé under OS – finns alltså inte med. Men hon har inte gett upp hoppet om en plats i EM, berättar hon för SVT.\n\nCarin Strömberg var en av nyckelfigurerna när Sverige tog sig till semifinal i OS i Tokyo förra sommaren. Efter Isabelle Gulldéns sorti i landslaget var det hon som tog över taktpinnen på mittnio. Men när Tomas Axnér tog ut truppen som ska möta Brasilien i två träningslandskamper i månadsskiftet fanns hon inte med. Landskamperna ingår i uppladdningen inför EM i Slovenien i november och petningen kom som en överraskning.\n\n– Känns jättetråkigt såklart. Jag vill alltid vara med och spela i landslaget. Men jag tänker att jag får vända det till motivation och satsa på att ta en plats framöver i stället, säger Carin Stömberg till SVT när de träffar henne i Nantes.\n\nHon vill att motiveringen till petningen skall stanna mellan henne och förbundskaptenen. Sverige har ytterligare två träningslandskamper inför EM. 28 och 30 oktober blir det genrep när de möter Tjeckien i två matcher. Strömberg hoppas att dörrarna är öppna då:\n\n– Jag hoppas såklart att de fortfarande är öppna. Jag får ge max för att visa upp mig här i klubblaget och det är ju där man har sin stora arena. Så jag får bara göra allt för att prestera här, säger hon.\n\nSveriges landskamper inför EM:\n\n29 september: Sverige–Brasilien (Uppsala)\n\n1 oktober: Sverige–Brasilien (Eskilstuna)\n\n28 oktober: Sverige–Tjeckien (Kalmar)\n\n30 oktober: Sverige–Tjeckien (Karlskrona)\n\nEM startar den 4:e november när Sverige möter Serbien i Celje, Slovenien.\n\nLänk: Carin Strömberg berättar om petningen i landslaget",
    "Allt klart för VM i rullstolshandboll": "Den 22 oktober 2022 är ett historiskt datum för rullstolshandbollen. VM i four-a-side-format är på programmet för första gången, matcherna fyller veckan ut i Egypten.\n\nSammanlagt sex landslag är taggade på mästerskapserfarenheter och går för guld. Europa (Nederländerna och Slovenien), Syd- och Centralamerika (Brasilien och Chile), Asien (Indien) och givetvis Afrika med värdlandet är representerat i den nya turneringen.\n\nEfter gruppspel där alla möter alla blir det placeringsmatcher utifrån tabellställningen och därmed final mellan ettan och tvåan.\n\nMästerskapet arrangeras som mixed, minst två spelare i matchtrupperna varav en på banan ska vara kvinnor.\n\nIHF erbjuder livestream av samtliga matcher via sin Youtubesida.\n\nSpelschemat 22 september\n\n10.00 Brasilien–Slovenien\n\n10.00 Chile–Nederländerna\n\n11.30 Egypten–Indien\n\n17.00 Indien–Chile\n\n17.00 Nederländerna–Brasilien\n\n18.30 Slovenien–Egypten",
    "Alexander Jeremejeffs landslagsplats uteblev: ”Klart man blir besviken”": "I dagarna tog förbundskapten Janne Andersson ut truppen till Nations League-samlingen i september där Blågult ställs mot Serbien och Slovenien. Alexander Jeremejeff, skytteligaledare i allsvenskan, saknades bland namnen.\n\nEnligt Andersson var spelaren ”precis under strecket” för att tas ut.\n\n– Det är klart att man hade en liten förhoppning. Jag har väl inte tänkt på det mycket mer än när uttagningen var. Vad ska jag säga? Det har känts bra hela säsongen. Samtidigt finns det fler jäkligt duktiga anfallare, det är bara att kämpa på, säger Alexander Jeremejeff till SVT Sport.\n\nOm han själv tycker att han borde blivit uttagen?\n\n– Jag vet inte om det jag tycker spelar så stor roll. Jag har gjort det väldigt bra i allsvenskan och vi leder serien. Men jag fortsätter att tänka på mitt lag och spelsätt. Vilka spelsätt eller anfallare han (Janne Andersson) vill ha och behöver, det väljer han. Jag kommer bara fortsätta.\n\nAnfallaren uttrycker sin besvikelse\n\nJeremejeff utvecklar sina känslor.\n\n– Det är väl klart man blir besviken, men det är inte så mycket man kan göra. Gör man mycket mål så blir det frågor och tankar om det, men det är inte så mycket. Det finns en besvikelse, det ska jag inte ljuga om.\n\nFörbundskaptenen sade under uttagningen att Jeremejeff ”inte öser in mål just nu”. 28-åringen, som noterats för tre mål på de fyra senaste matcherna, är själv inne på ett annorlunda spår om sitt facit.\n\n– Om man bara tittar siffror så är det väl inte så (att målen minskat). Jag har ett ganska bra målsnitt, det har jag haft under hela säsongen. Men landslaget har gjort det bra under en längre period och det är klart att han har koll på de spelarna han vill ha.",
    "Slår tillbaka mot Sverige: ”Är deras problem nu”": "Slår tillbaka mot Sverige: ”Är deras problem nu”\n\nhelskärm\n\nPLANICA. Skidlandslagets chef Anders Byström är kritisk till vinterns VM-arrangemang då åkarna tvingas bo i ett annat land med lång transport över ett bergspass.\n\nI Planica finns ingen förståelse för åsikterna.\n\n– Det är fans och VM-besökare som bor i området och i Kranjska Gora. Det är de som betalar den svenska ledarens lön, säger Tomi Trbovc, VM-värdens kommunikationschef.\n\ncheck LÄS ALLT OM LÄNGDSKIDOR MED",
    "Martin Olsson skadad – missar Nations League": "Martin Olsson skadad – missar Nations League\n\nSvenska fotbollslandslagets vänsterback Martin Olsson missar Nations League-matcherna mot Serbien och Slovenien, meddelade Janne Andersson på en pressträff på måndagen. Olsson fick en smäll mot huvudet under Malmö FF:s match mot Helsingborgs i allsvenskan och misstänks ha drabbats av en lindrig hjärnskakning.\n\n– Han kommer att behandlas efter den så kallade hjärntrappan, där man gör något varje dag. Det tar ett tag att gå igenom den och det gör att han lämnar återbud, säger Andersson.\n\nOlsson kommer att ersättas av Gabriel Gudmundsson, till vardags i franska Lille.",
    "Mikael Ishak gör comeback i landslaget: ”Vi la i en växel till”": "Mikael Ishak gjorde debut i landslaget redan 2015. Men då på en januariturné. Spel i det ”riktiga” landslaget har det ännu inte blivit för den 29-åriga anfallaren.\n\nSenast han var med i en trupp var 2018, och då fick han lämna efter skadeproblem. Men nu är han med igen inför landslagets matcher mot Serbien och Slovenien.\n\n– Det är väldigt roligt såklart. Jag har jobbat hårt för det här och äntligen är jag här, säger Ishak till SVT Sport.\n\n”La i en till växel”\n\nDen här säsongen har Ishak stått för tio mål på 15 tävlingsmatcher. Säsongen innan det gjorde han 18 mål. Och säsongen innan det 20 fullträffar.\n\nTrots det har han försökt att inte hoppas för mycket på en landslagsplats.\n\n– Jag har försökt att inte tänka på det för mycket. För runt två år sen när jag spelade på en hög nivå i Europa League och i ligan hade jag en liten förhoppning, men kom inte med då.\n\n– Så då la vi i en till växel. Jag har kört på och gjort mycket poäng och till slut kom jag med.\n\nSer sig som en central anfallare\n\nSverige ändrade sitt spelsystem under senaste landslagssamlingen från ett 4-4-2 till ett 4-3-3. Något som Ishak tror passar honom.\n\n– Om vi spelar med det systemet ser jag mig som en central anfallare. Jag har spelat i det systemet tidigare. Det passar mig bra, säger han.\n\nVad kan du bidra med?\n\n– Vara den lagspelare jag är. Hårt arbetande. Göra mycket mål och assist. Kunna komma in och förändra en matchbild.\n\nKLIPP: Isak Hien: Alltid varit en dröm att spela i landslaget",
    "Forsberg om stökiga säsongsstarten: ”För mycket berg-och-dalbana”": "Flera landslagsspelare har haft svårt att få speltid i klubblaget. Emil Forsberg, som bänkades i säsongens fem första ligamatcher, är däremot tillbaka i startelvan efter ett tränarbyte i Leipzig.\n\n– Jag var aldrig orolig, även om det har varit lite för mycket berg-och-dalbana, säger svensken."
}